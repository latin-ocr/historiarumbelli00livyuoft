62 Τ. mvn mmm xxn.

Hispanorum inquieta avidaque in novas res sunt ingenia, Man-
donius, Indibilisque, qui antea Ilergetum regulus fuerat, post-
quam Romani ab saltu recessere ad maritimam oram, concitis
popularibus, in agrum pacatum sociorum Romanorum ad popu-
landum venerunt. Adversus eos, tribunus militum cum expeditis
auxiliis, a Scipione missi, levi certamine, ut tumultuariam
manum, fudere omncs : occisis quibusdam captisque, magna pars
armis exuta. Hic tamen tumultus cedentem ad Oceanum Has-
drubalem cis Iberum ad socios tutandos retraxit. Castra Punica
in agro Ilercaonensium, castra Romana ad Novam Classem erant,
quum fama repens alio avertit bellum. Celtiberi, qui principes
regionis suae legatos miserant, obsidesque dederant Romanis,
nuncio misso a Scipione exciti, arma capiunt, provinciamque
Karthaginiensium valido exercitu invadunt ι tria. oppida vi expug-
nant. inde, cu'm ipso Hasdrubale duobus proeliis egregie pugnantes,
quindecim millia hostium occiderunt, quatuor millia cum multis
militaribus signis capiunt.

XXII. Hoc statu rerum in Hispania, P. Scipio in provinciam
venit, prorogato post consulatum imperio ab senatu missus, cum
triginta longis navibus, ct octo millibus militum, magnoque com-
meatu advecto. Ea classis ingens agmine onerariarum procul
visa, cum magna laetitia civium sociorumque, portum Tarraconis
ex alto tenuit. ibi milite exposito, profectus Scipio fratri se con-
jungit : ac deinde communi animo consilioque gerebant bellum.
Occupatis igitur Karthaginiensibus Celtiberico bello, haud cunc-
tanter Iberum transgrediuntur: nec ullo viso hoste Saguntum
pergunt ire, quod ibi obsides totius Hispaniae, custodiae traditos
ab Hannibale, fama erat modico in arce custodiri praesidio. id
unum pignus, inclinatos ad Romanam societatem, omnium His-
paniae populorum animos morabatur, ne sanguine liberum
suorum culpa defectionis lueretur. Eo vinculo Hispaniam vir
unus, solerti magis q-uam fideli consilio, exsolvit. Abelux erat
Sagunti, nobilis Hispanus, fidus ante Poenis: tum (qualia ple-
rumque sunt barbarorum ingenia) cum fortuna mutaverat fidem.
ceterum, transfugam, sine magnae rei proditione venientem ad
hostes, nihil aliud quam unum vile atque infame corpus esse ratus,
id agebat, ut quam maximum emolumentum novis sociis esset.
Circumspectis igitur omnibus, quae fort-una potestatis ejus poterat
facere, obsidibus potissimum tradendis animum adjecit, eam unam
rem maxime ratus conciliaturam Romanis principum Hispaniae
amicitiam. Sed quum, injussu Bostaris praefecti, satis sciret,
nihil obsidum custodes facturos esse, Bostarem ipsum arte aggre—
ditur. Castra extra urbem in ipso littore habebat Bostar, ut
aditum ex portu intercluderet Romanis. ibi eum, in secretum
abductum, velut ignorantem, monet, quo statu sit. res: Metum
continuisse ad eam diem Hispanorum animos, quia procul Romani

