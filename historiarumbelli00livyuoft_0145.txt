r. mvn Lmen xxw. 141

parati instructique ad praetorium conveniunt. Sole orto, Grac-
chus in aciem copias educit. nec hostes moram dimicandi fecerunt.
Decem et septem millia peditum erant, maxima ex parte Bruttii
ac Lucani: equites mille ducenti; inter quos pauci admodum
Italici, ceteri Numidae fere omnes Maurique. Pugnatum est
et aeriter et diu. quatuor horis neutro inclinata est pugna: nec
alia magis Romanum impediebat res, quam capita hostium pretia
libertati facta. Nam, ut quisque hostem impigre occiderat,
primum capite aegre inter turbam tumultumque abscidendo
tempus terebat: deinde, occupata dextra tenendo caput, fortissi-
mus quisque pugnator esse desierat3 segnibus ac timidis tradita
pugna erat. Quod ubi tribuni militum Graccho nunciaverunt,
neminem stantem jam vulnerari hostem, carnificari jacentes, et
in dextris militum pro gladiis humana capita esse ; signum dari
propere jussit, projicerent capita, invaderentque hostem z claram
satis et insignem virtutem esse ; nec dubiam libertatem futuram
strenuis viris. Tum redintegrata pugna est, et eques etiam in
hostem emissus. Quibus quum impigre Numidae concurrissent,
nec segnior equitum, quam peditum, pugna esset, iterum in
dubium adducta res. Quum utrinque duces, Romanus Bruttium
Lucanumque toties a majoribus suis victos subactosque, Poenus
mancipia Romana, et ex ergastulo militem, verbis obtereret3
postremo pronunciat Gracchus, esse nihil, quod de libertate
sperarent, nisi eo dic fusi fugatique hostes essent.

XVI. Ea demum vox ita animos accendit, atque, renovato
clamore, velut alii repente facti, tanta vi se in hostem intulerunt,
ut sustineri ultra non possent. Primo antesignani Poenorum,
deinde signa perturbata, postremo tota impulsa acies ; inde haud
dubie terga data, ruuntque fugientes in castra, adeo pavidi trepi-
dique, ut ne in portis quidem aut vallo quisquam restiterit, ac,
prope continenti agmine, Romani, insecuti, novum de integro
proelium inclusi hostium vallo ediderint. Ibi, sicut pugna impe-
ditior in angustiis, ita caedes atrocior fuit: et adjuvere captivi,
qui, rapto inter tumultum ferro, conglobati, et ab tergo cecide-
runt Poenos, et fugam impedierunt. Itaque minus duo millia
hominum ex tanto exercitu, et ea major pars equitum, cum ipso
duce effugerunt : alii omnes caesi aut eapti. capta et signa duode-
quadraginta. ΕΚ victoribus duo millia ferme cecidere. praeda
omnis, praeterquam hominum captorum, militi concessa est. et
pecus exceptum est, quod intra dies triginta domini cognovissent.
Quum praeda onusti in eastra redissent, quatuor millia ferme
volonum militum, qui pugnaverant segnius, nec in castra irrupe-
rant simul, metu poenae collem haud procul castris ceperunt.
postero die per tribunos militum inde deducti, concione militum
advocata aGraccho, superveniunt. Ubi, quum proconsul veteres
milites primum, prout cujusque virtus atque opera in ea pugna

