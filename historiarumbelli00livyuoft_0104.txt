100 τ. mvn muniz xxiii.

laetum quod esset vobis, loquerer. nunc interroganti senatori,
pocniteatne me adhuc suscepti adversus Romanos belli, si reticeam,
aut superbus aut obnoxius videar: quorum alterum est hominis
alienae libertatis obliti ; alterum suae. Respondeam igitur Himil-
coni, non desisse poenitere me belli, neque desiturum ante
invictum vestrum imperatorem incusare, quam finitum aliqua
tolerabili conditione bellum videro: nec mihi pacis antiquae
desiderium ulla alia res, quam pax nova, finiet. Itaque ista,
quae modo Mago jactavit, Himilconi ceterisque Hannibalis satel-
litibus jam laeta sunt: mihi possunt laeta esse, quia res bello
bene gestae, si volumus fortuna uti, pacem nobis aequiorem
dabunt. nam, si praetermittimus hoc tempus, quo magis dare,
quam accipere, possumus videri pacem, vereor, ne haec quoque
laetitia luxuriet nobis, ac vana evadat. Quae tamen nunc quoque
qualis est? Occidi exercitus hostium : mittite milites mihi. Quid
aliud rogares, si esses victus Ξ Hostium cepi bina castra, praedae
videlicet plena et commeatuum: frumentum et pecuniam date.
Quid aliud, si spoliatus, si exutus castris esses, peteres? Et, ne
onmia ipse mirer, (mihi quoque enim, quoniam respondi Himil-
coni, interrogare jus fasque est) velim seu Himilco seu Mago
respondeat ; quum ad internecionem Romani imperii pugnatum
ad Cannas sit, constetque in defectione totam Italiam esse ; pri-
mum, ecquis Latini nominis populus defecerit ad nos? deinde,
ecquis homo ex quinque et triginta tribubus ad Hannibalem
transfugerit 3⁵³ Quum utrumque Mago negasset: “ Hostium
quidem e1·go,’' inquit, “ adhuc nimis multum superest. Sed,
multitudo ea quid animorum, quidve spei, habeat, scire velim.’'
XIII. Quum, id nescire, Mago diceret: “ Nihil facilius scitu
ost? inquit. ‘4 Ecquos legatos ad Hannibalem Romani miserunt
de pace? ecquam denique mentionem pacis Romae factam esse
allatum ad vos est 3'’ Quum id quoque negasset, “ Bellum igitur,’'
inquit, “ tam integrum habemus, quam habuimus, qua die Han-
nibal in Italiam est transgressus. Quam varia victoria priore
Punico bello fuerit, plerique, qui meminerimus, supersumus.
nunquam terra marique magis prosperae res nostrae visae sunt,
quam ante consules C. Lutatium et A. Postumium fuerunt.
Lutatio et Postumio consulibus, devicti ad Aegates insulas sumus.
Quod si (id quod dii omen avertant) nunc quoque fortuna aliquid
variaverit3 tum pacem speratis, quum vincemur, quam nunc,
quum vincimus, dat nemo? Ego, si quis de pace consulet, seu
deferenda hostibus, seu accipienda, habeo, quid sententiae dicam :
si de iis, quae Mago postulat, refertis, nec victoribus mitti attinere
puto, ct frustrantibus nos falsa atque inani spe multo minus cen-
seo mittenda esse.’' Haud multos movit Hannonis oratio. nam
et simultas cum familia Barcina leviorem auctorem faciebat, et
occupati animi praesenti laetitia nihil, quo vanius fieret gaudium

