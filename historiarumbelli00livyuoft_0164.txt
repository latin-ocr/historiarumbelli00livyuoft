160 Τ. mvn LIBER xxrv.

rent Italiae, peterentur. M. Valerius, praesidio loci ejus relicto
P. Valerio legato, cum classe instructa parataque, et quod longae
naves militum capere non poterant, in onerarias impositis, altero
die Oricum pervenit ε urbemque eam, levi tenente praesidio, quod
recedens inde reliquerat Philippus, haud magno certamine recepit.
Legati eo ab Apollonia venerunt, nunciantes in obsidione sese,
quod deficere ab Romanis nollent, esse: neque sustinere ultra
vim Macedonum posse, nisi praesidium mittatur Romanum.
Facturum se, quae vellent, pollicitus, duo millia delectorum
militum navibus longis mittit ad ostium fluminis, cum praefecto
socium Q. Naevio Crista, viro impigro, et perito militiae. Is,
expositis in terram militibus, navibusque Oricum retro, unde
venerat, ad ceteram classem remissis, milites procul a flumine per
viam minime ab regiis obsessam duxit, et nocte, ita ut nemo
hostium sentiret, urbem est ingressus. Die insequenti quievere,
dum praefectus juventutem Apolloniatium, armaque, et urbis
vires, inspiceret. ubi ea visa inspectaque satis animorum fecere,
simulque ab exploratoribus comperit, quanta socordia ac negli-
gentia apud hostes esset 3 silentio noctis ab urbe sine ullo tumultu
egressus, castra hostium adeo neglecta atque aperta intravit, ut
satis constaret prius mille hominum vallum intrasse, quam quis-
quam sentiret, ac, si caede abstinuissent, pervenire ad tabernacu-
lum regium potuisse. Caedes proximorum portae excitavit
hostes. inde tantus terror pavorque omnes occupavit, ut non modo
alius quisquam arma caperet, aut castris pellere hostem conare-
tur; sed etiam ipse reX, sicut somno excitus erat, prope semi-
nudus fugiens, militi quoque, nedum regi, vix decoro habitu, ad
fiumen navesque perfugerit. eodem et alia turba effusa est.
Paulo minus tria millia militum in castris aut capta aut occisa.
plus tamen hominum aliquanto captum, quam caesum, est.
Castris direptis, Apolloniatae catapultas, ballistas, tormentaque
alia, quae oppugnandae urbi comparata erant, ad tuenda moenia,
si quando similis fortuna venisset, Apolloniam devexere z cetera
omnis praeda castrorum Romanis concessa est. Haec quum
Oricum essent nunciata, M. Valerius classem extemplo ad ostium
fluminis duxit, ne navibus capessere fugam rex posset. Itaque
Philippus, neque terrestri neque navali certamine satis fore parem
se fidens, subductis aut incensis navibus, terra Macedoniam petiit,
magna ex parte inermi exercitu spoliatoque. Romana classis
curn M. Valerio Orici hibernavit.

XLI. Eodem anno in Hispania varie res gestae. nam, prius-
quam Romani amnem Iberum transirent, ingentes copias His-
panorum Mago et Hasdrubal fuderunt ; defecissetque ab Romanis
ulterior Hispania, ni P. Cornelius, raptim traducto exercitu Ibe-
rum, dubiis sociorum animis in tempore advenisset. Primo ad
castrum Altum (locus est insignis caede magni Hamilcaris)

