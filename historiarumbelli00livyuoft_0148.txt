144 T. mvn Lmen xxu‘.

emptum paratumque pupillis ac viduis foret, a quaestore perscri-
bebatur. Manavit ea privatorum benignitas ex urbe etiam in
castra, ut non eques, non centurio, stipendium acciperent, mer-
cenariumque increpantes vocarent, qui accepisset.

XIX. Q. Fabius consul ad Casilinum castra habebat, quod
duum millium Campanorum, et septingentorum militum Hanni—
balis, tenebatur praesidio. Praeerat Statius Metius, missus ab
Cn. Magio Atellano 3 qui eo anno Medixtuticus erat, servitiaque
et plebem promiscue armabat, ut cast-ra Romana invaderet,
intento consule ad Casilinum oppugnandum. Nihil eorum Fabium
fefellit. Itaque Nolam ad collegam mittit, altero exercitu, dum
Casilinum oppugnatur, opus esse, qui Campanis opponatur. Vel
ipse, relicto Nolae praesidio modico, veniret: vel, si eum Nola
teneret, et necdum securae res ab Hannibale essent, se Ti. Grac-
chum proconsulem a Benevento acciturum. Hoc nuncio Mar-
cellus, duobus militum millibus Nolae in praesidio relictis, cum
cetero exercitu Casilinum venit ; adventuque ejus Campani, jam
moventes sese, quieverunt. Ita a duobus consulibus Casilinum
oppugnari coeptum. ubi quum multa, succedentes temere moeni-
bus, Romani milites acciperent vulnera, neque satis inceptis
succederet, Fabius omittendam rem parvam ac juxta magnis
difficilem, abscedendumque inde, censebat, quum res majores
instarent. Marcellus, multa magnis ducibus sicut non aggredienda,
ita semel aggressis non dimittenda esse, dicendo, quia magna
famae momenta in utramque partem fierent, tenuit, ne irrito
incepto abiretur. Vineae inde omniaque alia operum machina-
tionumque genera quum admoverentur, Campanique Fabium
orarent ut abire Capuam tuto liceret 3 paucis egressis, Marcellus
portam, qua egrediebantur, occupavit, caedesque promiscue
omnium circa portam primo, deinde, irruptione facta, etiam in
urbe, fieri coepta est. Quinquaginta fere primo egressi Campa-
norum, quum ad Fabium confugissent, praesidio ejus Capuam
pervenerunt. Casilinum, inter colloquia cunctationemque peten-
tium fidem, per occasionem captum est. captivi, quique Campa-
norum, quique Hannibalis militum erant, Romam missi atque
ibi in carcere inclusi sunt: oppidanorum turba per finitimos
populos in custodiam divisa.

XX. Quibus diebus a Casilino, re bene. gesta, recessum est, eis
Gracchus in Lucanis aliquot cohortes, in ea regione conscriptas,
cum praefecto sociorum in agros hostium praedatum misit. eos
effuse palatos Hanno adortus, haud multo minorem, quam ad
Beneventum acceperat, reddidit hosti cladem, atque in Bruttios
raptim, ne Gracchus assequeretur, concessit. Consules, Marcellus
retro, unde venerat, Nolam redit3 Fabius in Samnium ad popu-
landos agros, recipiendasque armis, quae defecerant, urbes, pro-
cessit. Caudinus Samnis gravius devastatus: perusti late agri,

