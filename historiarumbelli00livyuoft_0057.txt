r. mvn LIBER xx11. 53

pugnam ad Trasimenum auditam averterant iter, ab Hannibale
circumventa. Ejus rei fama varie homines affecit. pars, occu-
patis majore aegritudine animis, levem, ex comparatione priorum,
ducere recentem equitum jacturam : pars non id, quod acciderat,
per se aestimare 3 sed, ut in affecto corpore quamvis levis causa
magis, quam valido gravior, sentiretur, ita tum, aegrae et affectae
civitati quodcumque adversi inciderit, non rerum magnitudine„
sed viribus extenuatis, quae nihil, quod aggravaret, pati possent,
aestimandum esse. Itaque ad remedium, jam diu neque desi-
deratum nec adhibitum, dictatorem dicendum, civitas confugit.
et, quia et consul aberat, a quo uno dici posse videbatur; nec per
occupatam armis Punicis Italiam facile erat aut nuncium aut
literas mitti, nec dictatorem populus creare poterat: quod nun-
quam ante eam diem factum erat, prodictatorem populus creavit
Q. Fabium Maximum, et magistrum equitum M. Minucium
Rufum. Hisque negotium ab senatu datum, ut muros turresque
urbis firmarent, et praesidia disponerent quibus locis videretur,
pontesque rescinderent fluminum : ad penates pro urbe dimican-
dum esse, quando Italiam tueri nequissent.

IX. Hannibal recto itinere per Umbriam usquc ad Spoletum
venit. inde, quum, perpopulato agro, urbem oppugnare adortus
esset, cum magna caede suorum repulsus, conjectans ex unius
coloniae, haud nimis prospere tentatae, viribus, quanta moles
Romanae urbis essct ; in agrum Picenum avertit iter, non copia
solum omnis generis frugum abundantem, sed refertum praeda,
quam effuse avidi atque egentes rapiebant. Ibi per dies aliquot
stativa habita: refectusque miles, hibernis itineribus ao palustri
via, proelioque, magis ad eventum seeundo, quam levi aut facili,
affectus. Ubi satis quieti datum, pracda ae populationibus magis,
quam otio aut requie, gaudentibus, profectus, Praetutianum
Hadrianumque agrum, Marsos inde Marrucinosque et PelignOS‚
devastat, circaque Arpos et Luceriam proximam Apuliae regionem.
Cn. Servilius consul, levibus proeliis cum Gallis actis, et uno
oppido ignobili expugnato, postquam de collegae exer-cittisque
caede audivit, jam moenibus patriae metucns, ne abesset in dis—
crimine extremo, ad urbem iter intendit. Q. Fabius Maximus,
dictator iterum, quo die magistratum iniit, vocato senatu, ab diis
orsus, quum edocuisset Patres, plus negligentia ceremoniarum
auspiciorumque, quam temeritate atque inscitia, peccatum a C.
Flaminio consule esse, quaeque piacula irae deum essent ipsos
deos consulendos esse; pervicit, ut, quod non ferme decernitur,
nisi quum tetra prodigia nunciata sunt, decemviri libros Sibylli-
nos adirc juberentur. qui, inspectis fatalibus libris, retulerunt
Patribus, quod ejus belli causa votum Marti foret, id, non rite
factum, de integro atque amplius faciendum esse ε et J ovi ludos
magnos, et aedes Veneri Erycinae ac Menti vovendas esse, et

