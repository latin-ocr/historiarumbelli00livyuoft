94 Τ. 1,1ν11 mmm xxm.

plebei lascivire, ut nec libidini nec sumptibus modus esset. ad
contemptum legum, magistratuum, senatus, accessit tum, post
Cannensem cladem, ut, cujus aliqua erat verecundia, Romanum
quoque imperium spernerent. id modo erat in mora, ne extemplo
deficerent, quod connubium vetustum multas familias claras ac
potentes Romanis 1niscuerat3 et quod, quum militarent aliquot
apud Romanos, maximum vinculum erant trecenti equites, nobi-
lissimus quisque Campanorum, in praesidia Sicularum urbium
delecti ab Romanis ac missi.

V. Horum parentes cognatique aegre pervicerunt, ut legati ad
consulem Romanum mitterentur. Ii nondum Canusium pro-
fectum, sed Venusiae cum paucis ac semiermibus, consulem inve-
nerunt, quam poterat maxime miserabilem bonis sociis ς superbis
atque infidelibus, ut erant Campani, spernendum. Et auxit
rerum suarum suique contemptum consul nimis detegendo cladem
nudandoque. Nam, quum legati, aegre ferre senatum populum-
que Campanum, adversi quicquam evenisse Romanis, nunciassent,
pollicerenturque omnia, quae ad bellum opus essent3 “ Morem
magis‚’' inquit, “loquendi cum sociis servastis, Campani, jubentes,
quae opus essent ad bellum, imperare, quam convenienter ad
praesentem fortunae nostrae statum locuti estis. Quid enim
nobis ad Cannas relictum est, ut, quasi aliquid habeamus, id, quod
deest, expleri ab sociis velimus² Pedites vobis imperemus, tan-
quam equites habeamus? pecuniam deesse dicamus, tanquam ea
tantum desit. ² Nihil, ne quod suppleremus quidem, nobis reliquit
fortuna. legiones, equitatus, arma, signa, equi virique, pecunia,
commeatus, aut in acie aut binis postero die amissis castris perie-
runt. Itaque non juvetis nos in bello oportet, Campani, sed
paene bellum pro nobis suscipiatis. Veniat in mentem, ut trepi-
dos quondam majores vestros, intra moenia compulsos, nec Sam-
nitem modo hostem, sed etiam Sidicinum paventes, receptos in
fidem, apud Saticulam defenderimus, coeptumque propter vos
cum Samnitibus bellum per centum prope annos, variante fortuna
eventum, tulerimus. Adjicite ad haec, quod foedus aequum
deditis, quod leges vestras, quod ad extremum (id quod ante
Cannensem certe cladem maximum fuit) civitatem nostram mag-
nae parti vestrum dedimus, communicavimusque vobiscum. Ita-
que communem vos hanc cladem, quae accepta est, credere,
Campani, oportet, communem patriam tuendam arbitrari esse.
Non cum Samnite aut Etrusco res est, ut, quod a nobis ablatum
sit, in Italia tamen imperium maneat. Poenus hostis, ne Afficae
quidem indigenam, ab ultimis terrarum oris, freto Oceani Her-
culisque columnis, expertem omnis juris et conditionis et linguae
prope humanae, militem trahit. Hunc, natura et moribus immi-
tem ferumque, insuper dux ipse efferavit, pontibus ac molibus ex
humanorum corporum strue faciendis, et (quod proloqui etiam

