10 r. mvn Lim-:R xxn

continentibus ruinis nudaverat urbem: tres deinceps turres,
quantumque inter eas muri erat, cum fragore ingenti prociderant :
captumque oppidum ea ruina crediderant Poeni3 qua, velut si
pariter utrosque murus texisset, ita utrinque in pugnam procur-
sum est. Nihil tumultuariae pugnae simile erat, quales in
oppugnationibus urbium per occasionem partis alterius conseri
solent: sed justae acies, velut patenti campo, inter ruinas muri
tectaque urbis, modico distantia intervallo, constiterant. hinc
spes, hinc desperatio animos irritat : Poeno cepisse jam se urbem,
si paululum adnitatur, credente 3 Saguntinis pro nudata moenibus
patria corpora opponentibus, nec ullo pedem referente, ne in
relictum a se locum hostem immitteret. Itaque, quo acrius et
conferti magis utrinque pugnabant, eo plures vulnerabantur,
nullo inter arma corporaque vano intercidente telo. F alarica
erat Saguntinis missile telum, hastili abiegno, et cetera tereti,
praeterquam ad extremum, unde ferrum exstabat. id, sicut in
pilo quadratum, stuppa circumligabant, linebantque pice. sermm
autem tres longum habebat pedes, ut cum armis transfigere corpus
posset. Sed id maxime, etiamsi haesisset in scuto, nec pene-
trasset in corpus, pavorem faciebat, quod, quum medium accensum
mitteretur, conceptumque ipso motu multo majorem ignem
ferret, arma omitti cogebat, nudumque militem ad insequentes
ictus praebebat.

IX. Quum diu anceps fuisset certamen, et Saguntinis, quia
praeter spem resisterent, crevissent animi3 Poenus, quia non
vicisset, pro victo esset: clamorem repente oppidani tollunt,
hostemque in ruinas muri expellunt; inde impeditum trepi-
dantemque exturbant; postremo fusum fugatumque in eastra
redigunt. Interim ab Roma legatos venisse nunciatum est.
quibus obviam ad mare missi ab Hannibale, qui dicerent, nec
tuto eos adituros inter tot tam efferatarum gentium arma 3 nec
Hannibali, in tanto discrimine rerum, operae esse legationes
audire. Apparebat, non admissos, protinus Karthaginem ituros.
literas igitur nunciosque ad principes factionis Barcinae prae-
mittit, ut praepararent suorum animos, ne quid pars altera
gratificari pro Romanis posset.

X. Itaque, praeterquam quod admissi auditique sunt, ea quoque
vana atque irrita legatio fuit. Hanno unus adverso senatu
causam foederis, magno silentio propter auctoritatem suam, non
assensum audientium, egit z Per deos, foederum arbitros ac testes,
monuisse, praedixisse se, ne Hamilcaris progeniem ad exereitum
mitterent. non manes, non stirpem ejus conquiescere viri. nec
unquam, donee sanguinis nominisque Barcini quisquam supersit,
quietura Romana foedera. “ Juvenem flagrantem cupidine
regni, viamque unam ad id cernentem, si, ex bellis bella serendo,
succinctus armis legionibusque vivat, velut materiam igni prae·

