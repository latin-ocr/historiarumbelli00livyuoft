Τ. mvn LIBER XXI. 29

Ι in amicitiam non veniebant, vi expugnarat: junxissetque sibi,

non metu solum, sed etiam voluntate, Gallos accolas Padi3 ni
eos, circumspectantes defectionis tempus, subito adventus consulis
oppressisset. Et Hannibal movit ex Taurinis, incertos, quae pars
sequenda esset, Gallos praesentem se secuturos ratus. -Jam prope
in conspectu erant exercitus, convenerantque duces, sicuti inter
se nondum satis noti, ita jam imbutus uterque quadam admira-
tione alterius. Nam Hannibalis et apud Romanos, jam ante
Sagunti excidium, celeberrimum nomen erat: et Scipionem
Hannibal eo ipso, quod adversus se dux potissimum lectus esset,
praestantem virum credebat. et auxerant inter se opinionem,
Scipio, quod, relictus in Gallia, obvius fuerat in Italiam trans-
gresso Hannibali ; Hannibal, et conatu tam audaci trajiciendarum
Alpium, et effectu. Occupavit tamen Scipio Padum trajicere,
et, ad Ticinum amnem motis castris, prius, quam educeret in
aciem, adhortandorum militum causa talem orationem exor-
sus est :

XL. “ Si eum exercitum, milites, educerem in aciem, qu« m
in Gallia meeum habui, supersedissem loqui apud vos. quid enim
adhortari referret aut cos equites, qui equitatum hostium ad
Rhodanum flumen egregie vicissent, aut eas legiones, cum quibus
fugientem hunc ipsum hostem secutus, confessionem cedentis ac
detrectantis certamen pro victoria habui? Nunc, quia ille exer—
citus, Hispaniae provinciae scriptus, ibi cum fratre Cn. Scipione
meis auspiciis rem gerit, ubi eum gerere senatus populusque
Romanus voluit, ego, ut consulem ducem adversus Hannibalem
ac Poenos haberetis, ipse me huic voluntario certamini obtuli,
novo imperatori apud novos milites pauca verba facienda sunt.
Ne genus belli, neve hostem ignoretis 3 culn iis est vobis, milites,
pugnandum, quos terra marique priore bello vicistis3 a quibus
stipendium per viginti annos exegistis3 a quibus capta belli
praemia, Siciliam ac Sardiniam, habetis. Erit igitur in hoc
certamine is vobis illisque animus, qui victoribus et victis esse
solet. N ec nunc illi, quia audent, sed quia necesse est, pugnaturi
sunt: nisi creditis, qui exercitu incolumi pugnam detrectavere,
eos, duabus partibus peditum equitumque in transitu Alpium
amissis, (quum plures pene perierint quam supersunt) plus spei
nactos esse. At enim pauci quidem sunt, sed vigentes animis
corporibusque, quorum robora ac vires vix sustinere vis ulla
possit. Effigies, imo umbrae hominum, fame, frigore, illuvie,
squalore enecti, contusi ac debilitati inter saxa rupesque. ad haec,
praeusti anus, nive rigentes nervi, membra torrida gelu, quassata
fractaque arma, claudi ac debiles equi. Cum hoc equite, cum
hoc pedite pugnaturi estis3 reliquias extremas hostium, non
hostes, habebitis. Ac nihil magis vereor, quam ne, vos quum
pugnaveritis, Alpes vicisse Hannibalem videantur. Sed ita ἴοι·-

