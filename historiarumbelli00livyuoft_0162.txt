158 Τ. mvn LIBER xxrv.

traditi essent Romanis. itaque claves portarum reddi sibi aequum
censent: bonis sociis fidem suam maximum vinculum esse; et
ita sibi populum Romanum senatumque gratias habiturum, si
volentes, ac non coacti, mansissent in amicitia. Ad ea Romanus,
se in praesidio impositum csse, dicere‚ab imperatore suo ; claves-
que portarum et custodiam areis ab eo accepisse, quae nec suo nec
Hennensium arbitrio haberet, sed ejus qui commisisset : praesidio
decedere apud Romanos capital esse; et nece liberorum etiam
suorum eam legem parentes sanxisse. Consulem Marcellum haud
procul esse ε ad eum mitterent legatos, cujus juris atque arbitrii
esset. Se vero negare illi missuros ε testarique, si verbis nihil age-
rent, vindictam aliquam libertatis suae quaesituros. Tum Pinarius:
atilli, si ad consulem gravarentur mittere, sibi saltem darent populi
concilium 3 ut sciretur, utrum paucorum ea denunciata, an univer-
sae civitatis, essent. Consensu in posterum diem concio edicitur.

XXXVIII. Postquam ab eo colloquio in arcem sese recepit,
convocatis militibus, ‘⁶ Credo ego vos audisse, milites,'' inquit,
“ quemadmodum praesidia Romana ab Siculis circumventa et
oppressa sint per hos dies. Eam vos fraudem, desim primo
benignitate, dein vestra ipsi virtute, dies noctesque perstando ac
pervigilando in armis, vitastis. utinam reliquum tempus nec
patiendo infanda, nec faciendo, traduci possit! Haec occulta in
fraude cautio est, qua usi adhuc sumus ε cui quoniam pamm suc-
cedit, aperte ac propalam claves portarum reposcunt ; quas simul
tradiderimus, Karthaginiensium extemplo Henna erit, foediusque
hic trucidabimur, quam Murgantiae praesidium interfectum est.
Noctem unam aegre ad consultandum sumsi, qua vos certiores
periculi instantis facerem. Orta luce concionem habituri sunt ad
criminandum me, concitandumque in vos populum. itaque cras-
tino die aut vestro, aut Hennensium, sanguine Henna inundabitur.
nec praeoccupati spem ullam, nec occupantes periculi quicquam
habebitis. qui prior strinxerit ferrum, ejus victoria erit. Intenti
ergo omnes armatique signum exspectabitis. ego in concione ero ;
et tempus, quoad omnia instructa sint, loquendo altercandoque
traham. Quum toga signum dedero, tum mihi undique clamore
sublato turbam invadite, ac sternite omnia ferro ; et cavete, quis-
quam supersit, a quibus aut vis aut fraus timeri possit. Vos,
Ceres mater ac Proserpina, precor, ceteri superi infernique dii,
qui hanc urbem, hos sacratos lacus lucosque colitis, ut ita nobis
volentes propitii adsitis, si vitandae, non ferendae, flaudis causa
hoc consilii capimus. Pluribus vos, milites, hortarer, si cum
armatis dimicatio futura esset. inermes, incautos, ad satietatem
trucidabitis. Et consulis castra in propinquo sunt, ne quid ab
Himilcone et Karthaginiensibus timeri possit.''

XXXIX. Ab hac adhortatione dimissi, corpora curant. Pos-
tero die, alii aliis loeis, ad obsidenda itinera claudendosque oppi-

