102 T. mvn mnan xxm.

perque agrum Saticulanum Trebulanumque super Suessulam per
montes Nolam pervenit.

XV. Sub adventum praetoris Romani, Poenus agro Nolano
excessit, et ad mare proxime Neapolim descendit, cupidus mari-
timi oppidi potiundi, quo cursus navibus tutus ex Africa esset.
Ceterum, postquam Neapolim a praefecto Romano teneri accepit,
(M. Junius Silanus erat, ab ipsis Neapolitanis accitus) Neapoli
quoque, sicut Nola, omissa, petit Nuceriam. eam quum aliquandiu
circumsedisset, saepe vi, saepe sollicitandis nequicquam nunc
plebe nunc principibus, fame demum in deditionem accepit,
pactus ut inermes cum singulis abirent vestimentis. deinde, ut
qui a principio mitis omnibus Italicis praeter Romanos videri
vellet, praemia atque honores, qui remanerent, ac militare secum
voluissent, proposuit. Nec ea spe quemquam tenuit. dilapsi
omnes, quocunque hospitia aut fortuitus animi impetus tulit, per
Campaniae urbes, maxime Nolam N capolimque. Quum ferme
triginta senatores, ac forte primus quisque, Capuam petiment‚
exclusi inde, quod portas Hannibali clausissent, Cumas se contu-
lerunt. Nuceriae praeda militi data est, urbis direpta atque
incensa. Nolam Marcellus non sui magis fiducia praesidii, quam
voluntate principum, habebat. plebes timebatur, et ante omnes
L. Bantius, quem consensus attentatae defectionis, ac metus a
praetore Romano, nunc ad proditionem patriae, nunc, si ad id
fortuna defuisset, ad transfugiendum stimulabat. Erat juvenis
acer, et sociorum ea tempestate prope nobilissimus eques. Semi-
necem eum ad Cannas in acervo caesorum corporum inventum,
curatumque benigne, etiam cum donis Hannibal domum remi-
serat. ob ejus gratiam meriti, rem Nolanam in jus ditionemque
dare voluerat Poeno 3 anxiumque eum et sollicitum cura novandi
res praetor cernebat. Ceterum, quum aut poena cohibendus
esset, aut beneficio conciliandus, sibi assumpsisse, quam hosti
ademisse, fortem ac strenuum maluit socium, accitumque ad se
benigne appellat: Multos eum invidos inter populares habere,
inde existimatu facile esse, quod nemo civis Nolanus sibi indica-
verit, quam multa ejus egregia facinora militaria essent. Sed,
qui in Romanis militaverit castris, non posse obscuram ejus vir-
tutem esse. multos sibi, qui cum eo stipendia fecerint, referre, ἱ
qui vir esset ille, quaeque et quoties pericula pro salute ac digni-
tate populi Romani adisset: utique Cannensi proelio non prius
pugna abstiterit, quarn prope exsanguis ruina superincidentium
virorum, equorum, armorumque, sit oppressus· ‘⁶ Itaque macte
virtute esto,” inquit. “ apud me tibi omnis honos atque omne
praemium erit: et, quo frequentior mecum fueris, senties eam
rem tibi dignitati atque emolumento esse.’' laetoque juveni pro-
missis equum eximium dono dat, bigatosque quingentos quae-

