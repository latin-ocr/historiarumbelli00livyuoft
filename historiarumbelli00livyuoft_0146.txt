142 T. mvn LIBER xx1v.

fuerat, militaribus donis donasset ; tunc, quod ad volones atti-
neret, omnes‚ ait, malle laudatos a se, dignos indignosque, quam
quemquam eo die castigatum esse. Quod bonum, faustum,
felixque reipublicae ipsisque, esset, omnes eos liberos esse jubere.
Ad quam vocem quum clamor ingenti alacritate sublatus esset,
ac, nunc complexi inter se gratulantesque, nunc manus ad coelum
tollentes, bona omnia populo Romano Gracchoque ipsi precaren-
tur; tum Gracchus, “ Priusquam omnes jure libertatis aequas-
sem,” inquit, “ neminem nota strenui aut ignavi militis notasse
volui. Nunc, exsoluta jam fide publica, ne discrimen omne
virtutis ignaviaeque pereat, nomina eorum, qui, detrectatae' pug-
nae memores, secessionem paullo ante fecerunt, referri ad me
jubebo 3 citatosque singulos jurejurando adigam, nisi quibus
morbus causa erit, non aliter, quam stantes, cibum potionemque,
quoad stipendia facient, capturos esse. Hanc mulctam ita aequo
animo feretis, si reputabitis nulla ignaviae nota leviore vos desig-
nari potuisse.'' Signum deinde colligendi vasa dedit ε militesque,
praedam portantes agentesque, per lasciviam ac jocum ita ludi-
bundi Beneventum rediere, ut ab epulis per celebrem festumque
diem actis, non ex acie, reverti viderentur. Beneventani omnes
turba effusa quum obviam ad portas exissent, complecti milites,
gratulari, vocare in hospitium. Apparata convivia omnibus in
propatulo aedium fuerant ε ad ea invitabant, Gracchumque ora-
bant, ut epulari permitteret militibus. Et Gracchus ita permisit,
in publico epularentur omnes. Ante suas quibusque fores prolata
omnia. pileati, aut lana alba velatis capitibuS, volones epulati
sunt ; alii accubantes, alii stantes, qui simul ministrabant vesce-
banturque. Digna res visa, ut simulacrum celebrati ejus diei
Gracchus, postquam Romam rediit, pingi juberet in aede Liber—
tatis, quam pater ejus in Aventino ex multaticia pecunia faciendam
curavit dedicavitque.

XVII. Dum haec ad Beneventum geruntur, Hannibal, depopu-
latus agrum Neapolitanum, ad Nolam castra movet. quem ubi
adventare consul sensit, Pomponio propraetore cum eo exercitu,
qui super Suessulam in eastris erat, accito, ire obviam host-i
parat, nec moram dimicandi facere. C. Claudium Neronem cum
robore equitum, silentio noctis, per aversam maxime ab hoste
portam emittit : circumvectumque occulte subsequi sensim agmen
hostium jubet, et, quum coortum proelium videret, ab tergo se
objicere. Id errore viarum, an exiguitate temporis, Nero exsequi
non potuerit, incertum est. Absente eo quum proelium com-
missum esset, superior quidem haud dubie Romanus erat: sed,
quia equites non affuere in tempore, ratio compositae rei turbata
est. non ausus insequi cedentes, Marcellus vincentibus suis signum
receptui dedit : plus tamen duo millia hostium eo die caesa
traduntur ; Romani minus quadringentis. Solis fere occasu

