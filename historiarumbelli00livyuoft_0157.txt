Τ. mvn Lmen xxw. 153

Megaram. ipsi cum paucis equitibus Herbessum proficiscuntur,
spe, territis omnibus, per proditionem urbis potiundae. quod ubi
frustra eis fuit inceptum, vi agendum rati, postero die Megaris
castra movent, ut Herbessum omnibus copiis oppugnarent.
Hippocrates et Epicydes, non tam tutum prima specie, quam
unum, spe undique abscisa, consilium esse rati, ut se militibus
permitterent, et assuetis magna ex parte sibi, et tum fama caedis
commilitonum accensis, obviam agmini procedunt. Prima forte
signa sexcentorum Cretensium erant, qui apud Hieronymum
meruerant sub eis, et Hannibalis beneficium habebant, capti ad
Trasimenum inter Romanorum auxilia, dimissique. quos ubi ex
signis armorumque habitu cognovere Hippocrates atque Epicydes,
ramos oleae ac velamenta alia supplicum porrigentes, orare ut
reciperent sese, receptosque tutarentur, neu proderent Syracu-
sanis, a quibus mox ipsi trucidandi populo Romano dederentur.
XXXI. Enimvero, conclamant, bonum ut animum haberent ι
omnem se cum illis fortunam subituros. Inter hoc colloquium
signa constiterant, tenebaturque agmen: necdum, quae morae
causa foret, pervenerat ad duces. postquam Hippocratem atque
Epicydem adesse pervasit rumor, fremitusque toto agmine erat
haud dubie approbantium adventum corum ; extemplo praetores
citatis equis ad prima signa perrexerunt, qui mos ille, quae licentia
Cretensium esset, rogitantes, colloquia serendi cum hoste, injussu-
que praetorum miscendi eos agmini suo. Comprehendi, injicique
catenas, jusserunt Hippocrati. ad quam vocem tantus extemplo
primum a Cretibus clamor est ortus, deinde exceptus ab aliis, ut-
facile, si ultra tenderent, appareret, eis timendum esse. Solliciti
incertique rerum suarum, Megaram, unde profecti erant, referri
signa jubent, nunciosque de statu praesenti Syracusas mittunt.
F raudem quoque Hippocrates addit, inclinatis ad omnem suspi-
cionem animis. et, Cretensium quibusdam ad itinera insidenda
missis, velut interceptas, litems, quas ipse composuerat, recitat.
“ Praetores Syracusani consuli ’Marcelloss' secundum salutem, ut
assolet, scriptum erat: Recte eum atque ordine fecisse, quod in
Leontinis nulli pepercisset. Sed omnium mercenariorum mili-
tum eandem esse causam, nec unquam Syracusas quieturas, donec
quicquam externorum auxiliorum aut in urbe, aut in exercitu
suo, esset. itaque daret operam, ut 605, qui cum suis praetoribus
castra ad Megaram haberent, in suam potestatem redigeret, ac
supplicio eorum liberaret tandem Syracusas. Haec quum recitata
essent, cum tanto clamore ad arma discursum est, ut praetores
inter tumultum pavidi abequitaverint Syracusas: et ne fuga
quidem eorum seditio compressa est, impetusque in Syracusanos
milites fiebant. nec ab ullo temperatum foret, ni Epicydes atque
Hippocrates irae multitudinis obviam issent; non a misericordia
aut humano consilio, sed ne spem reditus praeciderent sibi, et,
G 2

