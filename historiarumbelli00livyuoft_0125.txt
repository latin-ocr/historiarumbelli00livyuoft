Τ. mvn Lmen xxm. 121

populo Romano defecerant, vi recepta per M. Valerium prae-
torem. Vercellius Siciliusque, auctores defectionis, securi per-
cussi. supra mille captivorum sub hasta venierunt: praeda alia
militi concessa, exercitus Luceriam reductus.

XXXVIII. Dum haec in Lucanis atque in Hirpinis geruntur,
quinque naves, quae Macedonum atque Poenorum captos legatos
Romam portabant, ab supero mari ad inferum circumvectae
prope omnem Italiae oram, quum praeter Cumas velis ferrentur,
neque, hostium an sociorum essent, satis sciretur, Gracchus
obviam ex classe sua naves misit. Quum percunctando in vicem
cognitum esset consulem Cumis esse; naves Cumas appulsae,
captivique ad consulem deducti, et literae datae. Consul, literis
Philippi atque Hannibalis perlectis, consignata omnia ad senatum
itinere terrestri misit3 navibus devehi legatos jussit. Quum
eodem fere die literae legatique Romam venissent, et, percuncta-
tione facta, dicta cum scr1ptis congruerent, primo gravis cura
Patres incessit, cernentes, quanta vix tolerantibus Punicum bellum
Macedonici belli moles instaret. cui tamen adeo non succubue-
runt, ut extemplo agitaretur, quemadmodum ultro inferendo
bello averterent ab Italia hostem. Captivis in vincula condi
jussis, comitibusque eorum sub hasta venditis, ad naves viginti
quinque, quibus P. Valerius Flaccus praefectus praeerat, viginti
paratas alias decernunt. His comparatis deductisque, et additis
quinque navibus, quae advexerant captivos legatos, triginta naves
ab Ostia Tarentum profectae3 jussusque P. Valerius, militibus
Varronianis, quibus L. Apustius legatus Tarenti praeerat, in
naves impositis, quinquaginta navium classe non tueri modo
Italiac oram, sed explorare de Macedonico bello. si congruentia
literis legatorumque indiciis Philippi consilia essent, ut M. Vale-
rium praetorem literis certiorem faceret : isque, L. Apustio legato
exercitui praeposito, Tarentum ad classem profectus, primo
quoque tempore in Macedoniam transmitteret ; daretque operam,
ut Philippum in regno contineret. Pecunia ad classem tuendam
bellumque Macedonicum ea decreta est, quae Ap. Claudio in
Siciliam missa erat, ut redderetur Hieroni regi ι ea per L. Apus-
tium legatum Tarentum est devecta. simul ab Hierone missa
ducenta millia modium tritici, et hordei centum.

XXXIX. Dum haec Romani parant aguntque, ad Philippum
captiva navis, una ex iis, quae Romam missae erant, ex cursu
refugit3 inde scitum, legatos cum literis captos. itaque, ignarus
de iis, quae cum Hannibale legatis suis convenissent, quaeque
legati ejus ad se allaturi fuissent, legationem aliam cum eisdem
mandatis mittit. Legati ad Hannibalem missi Heraclitus, cui
Scotino cognomen erat, et Crito Beroeaeus, et Sositheus Magnes.
Hi prospere tulerunt ac retulerunt mandata. sed prius se aestas

circumegit, quam movere ac moliri quicquam rex posset : tantum
r·

