106 T. mvn mam xxm.

erat, dictatore auspiciorum repetendorum causa profecto Romam.
Marcellum, et ipsum, cupientem ferre auxilium obsessis, et
Vulturnus amnis inflatus aquis, et preces Nolanorum atque Acer-
ranorum, tenebant, Campanos timentium, si praesidium Roma-
num abscessisset. Gracchus, assidens tantum Casilino, quia
praedictum erat dictatoris, ne quid absente eo rei gereret, nihil
movebat: quanquam quae facile omnem patientiam vincerent,
nunciabantur a Casilino. nam, et praecipitasse se quosdam non
tolerantes famem, constabat, et stare inermes in muris, nuda
corpora ad missilium telorum ictus praebentes. Ea aegre patiens
Gracchus, quum neque pugnam conserere dictatoris injussu
auderet, (pugnandum autem esse, si palam frumentum importaret,
videbat) neque clam importandi spes esset, farre, ex agris circa
undique convecto, quum complura dolia complesset, nuncium ad
magistratum Casilinum misit, ut exciperent dolia, quae amnis
deferret. Insequenti nocte, intentis omnibus in fiumen ac spem
ab nuncio Romano factam, {lolia medio missa amni defluxerunt ε
aequaliter inter omnes frumentum divisum. Id postero quoque
die ac tertio factum est. nocte et mittebantur et perveniebant3
eo custodias hostium fallebant. Imbribus deinde continuis cita-
tior solito amnis transverso vortice dolia impulit ad ripam, quam
hostes servabant. ibi haerentia inter obnata ripis salicta conspi-
ciuntur: nunciatumque Hannibali est, et deinde intentiore cus-
todia cautum, ne quid falleret Vulturno ad urbem missum.
Nuces tamen, fusae ab Romanis castris, quum medio amni ad
Casilinum defluerent, cratibus excipiebantur. Postremo ad id
ventum inopiae est, ut lora detractasque scutis pelles, ubi fervida
mollissent aqua, mandere conarentur, nec muribus aliove animali
abstinerent, et omne herbarum radicumque genus aggeribus
infimis muri eruerent. et, quum hostes obarassent quicquid her-
bidi terreni extra murum erat, raporum semen injecerunt, ut
Hannibal, ‘⁵ Eone usque, dum ea nascantur, ad Casilinum sessu-
rus sum 3³⁹ exclamaret : et, qui nullam antea pactionem auribus
admiserat, tum demum agi secum est passus de redemptione
liberorum capitum. Septunces auri in singulos pretium convenit.
Fide accepta, sese tradiderunt: donec omne aurum persolutum
est, in vinculis habiti, tum remissi Cumas cum fide. Id verius
est, quam ab equite, in abeuntes immisso, interfectos. Praenes-
tini maxima pars fuere. ex quingentis septuaginta, qui in prae-
sidio fuerunt, minus dimidium ferrum famesque absumpsit:
ceteri incolumes Praeneste cum praetore suo Manicio (scriba is
antea suerat) redierunt. Statua ejus indicio fuit, Praeneste in
foro statuta, loricata, amicta toga, velato capite3 et tria signa
cum titulo lamnae aeneae inscripto, ‘⁴ Manicium pro militibus,
qui Casilini in praesidio fuerint, votum vovisse.” Idem titulus
tribus signis, in aede Fortunae positis, fuit subjectus.

