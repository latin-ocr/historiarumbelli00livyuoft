T. mvn mann xxn. 71

hominem, plebei insectatione principum popularibusque artibus
conciliatum, ab Q. Fabii opibus et dictatorio imperio concussis
aliena invidia splendentem, vulgus et extrahere ad consulatum
nitebatur, Patres summa ope obstabant, ne se insectando sibi
aequari assuescerent homines. Q. Baebius Herennius, tribunus
plebis, cognatus C. Terentii, criminando non senatum modo, sed
etiam augures, quod dictatorem prohibuissent comitia perficere,
per invidiam eorum favorem candidato suo conciliabat: Ab
hominibus nobilibus, per multos annos bellum quaerentibus,
Hannibalem in Italiam adductum: ab iisdem, quum debellari
possit, fraude id bellum trahi. cum quatuor militum legionibus
universis pugnari posse apparuisse eo, quod M. Minucius, absente
Fabio, prospere pugnasset ; duas legiones hosti ad caedem objec-
tas, deinde ex ipsa caede ereptas, ut pater patronusque appellare-
tur, qui prius vincere prohibuisset Romanos, quam vinci.
Consules deinde Fabianis artibus, quum debellare possent, bel-
lum traxisse. Id foedus inter omnes nobiles ictum: nec finem
ante belli habituros, quam consulem vere plebeium, id est, homi-
nem novum, fecissent. nam plebeios nobiles jam iisdem initiatos
esse sacris, et contemnere plebem, ex quo contemni desierint a
Patribus, coepisse. Cui non id apparere, id actum et quaesitum
esse, ut interregnum iniretur, ut in Patrum potestate comitia
essent3 Id consules ambos ad exercitum morando quaesisse: id
postea, quia invitis iis dictator esset dietus comitiorum causa,
expugnatum esse, ut vitiosus dictator per augures fieret. habere
igitur interregnum eos. Consulatum unum certe plebis Romanae
esse : populum liberum habiturum, ac daturum ei, qui magis vere
vincere, quam diu imperare, malit.

XXXV. Quum his orationibus accensa plebs esset, tribus
patriciis petentibus, P. Cornelio Merenda, L. Manlio Volsone, M.
Aemilio Lepido, duobus nobilibus jam familiarum plebei, C.
Atilio Serrano et Q. Aelio Paeto, quorum alter pontifex, alter
augur erat, C. Terentius consul unus creatur, ut in manu ejus
essent comitia rogando collegae. Tum experta nobilitas, parum
fuisse virium in competitoribus, L. Aemilium Paullum, qui cum
M. Livio consul fuerat, et damnatione collegae, et sua prope,
ambustus evaserat, infestum plebei, diu ac multum recusantem,
ad petitionem compellit. is proximo comitiali die, concedentibus
omnibus, quicum Varrone certaverant, par magis in adversandum,
qnam coUega, datur consuli. Inde praetoria comitia habita.
Creati M’. Pomponius Matho ct P. Furius Philus. Romae juri
dicundo urbana sors Pomponio, inter cives Romanos et peregrinos
P. Furio Philo evenit. Additi duo praetores, M. Claudius Mar-
cellus in Siciliam, Lucius Postumius Albinus in Galliam. Omnes
absentes creati sunt: nec cuiquam eorum, praeter Terentium
consulem, mandatus honos, quem jam non antea gessisset, prae-

