Τ. mvn mnan xxv. 201

tum esse nomen Romanum ; et, cujus populi vis atque virtus non
obruta sit Cannensi clade, ex omni profecto saevitia fortunae
emersuram esse. Nunc, quia tantum ausi estis sponte vestra,
experiri libet, quantum audeatis duee vestro auctore. non enim
hesterno die, quum signum receptui dedi sequentibus effuse vobis
turbatum hostem, frangere audaciam vestram, sed deferre in
majorem gloriam atque opportunitatem, volui: ut postmodo,
praeparati incautos, armati inermes, atque etiam sopitos, per
occasionem aggredi possetis. Nec hujus occasionis spem, milites,
forte temere, sed ex re ipsa, conceptam habeo. A vobis quoque
profecto si quis quaerat, quonam modo pauci a multis, victi a
victoribus, castra tutat-i sitis3 nihil aliud respondeatis, quam,
idipsum timentes, vos omnia et operibus firmata habuisse, et ipsos
paratos instructosque fuisse. Et ita se res habet z ad id, quod ne
timeatur fortuna facit, minime tuti sunt homines3 quia, quod
neglexeris, incautum atque apertum habeas. Nihil omnium nunc
minus metuunt hostes, quam ne, obsessi modo ipsi, atque oppug-
nati, castra sua ultro oppugnemus. Audeamus, quod credi non
potest ausuros nos. eo ipso, quod difficillimum videtur, facillimum
erit. Tertia vigilia noctis silenti agmine ducam vos. exploratum
habeo, non vigiliarum ordinem, non stationes justas esse. Clamor,
in portis auditus, et primus impetus castra ceperit. tum inter
torpidos somno, paventesque ad necopinatum tumultum, et iner-
mes in eubilibus suis oppressos, illa caedes edatur, a qua vos
hesterno die revocatos aegre ferebatis. Sci0‚ audax videri con-
silium. sed in rebus asperiS, et tenui spe, fortissima quaeque
consilia tutissima sunt: quia, si in occasionis momento, cujus
praetervolat opportunitas, cunctatus paulum fueris, nequicquam
mox omissam quaeras. Unus exereitus in propinquo est: duo
haud procul absunt. nunc aggredientibus spes aliqua est : et jam
tentastis vestras atque illorum vires. Si diem proferimus, et
hesternae emptionis fama contemni desierimus, periculum est,
ne omnes duces, omnes copiae conveniant. Tres deinde duces,
tres exercitus sustinebimus hostium, quos Cn. Scipio incolumi
exercitu non sustinuit? Ut dividendo copias periere duces nostri,
ita separati ac divisi opprimi possunt hostes. alia belli gerendi via
nulla est. proinde nihil, praeter noctis proximae opportunitatem,
exspectemus Ite, deis bene juvantibus, corpora curate, ut integri
vigentesque eodem animo in castra hostium irrumpatis, quo
vestra tutati estis? Laeti et audiere ab novo duee novum con-
silium, et, quo audacius erat, magis placebat. reliquum diei expe-
diendis armis et curatione corporum consumptum : et major pars
noctis quieti data est. quarta vigilia movere.

XXXIX. Erant ultra proxima castra, sex millium intervallo
distantes, aliae copiae Poenorum. Vallis cava intererat, condensa
arboribus. in hujus silvae medio ferme spatio cohors Romana

1 2

