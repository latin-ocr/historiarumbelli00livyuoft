88 τ. mvn menn xxii.

damnati ae repulsi abeamus. neque enim vos pretio pepercisse
homines credent.''

LX. Ubi is finem fecit, extemplo ab ea turba, quae in comitio
crat, clamor flebilis est sublatus, manusque ad curiam tendebant,
orantes, ut sibi liberos, fratres, cognatos, redderent. Femina<
quoque metus, ac necessita-s, in foro turbae huic virorum immis-
cuerat. Senatus, summotis arbitris, consuli coeptus. Ibi quum
sententiis variaretur, et alii redimendos de publico, alii nullam
publice impensam faciendam, nec prohibendos ex privato redimi ;
si quibus argentum in praesentia deesset, dandam ex aerario
pecuniam mutuam, praedibusque ac praediis cavendum populo,
censerent : tum T. Manlius Torquatus, priscae ac nimis durae, ut
plerisque videbatur, severitatis, interrogatus sententiam, ita locu—
tus fertur: “ Si tantummodo postulassent legati pro iis, qui in
hostium potestate sunt, ut redimerentur, sine ullius insectatione
eorum, brevi sententiam peregissem. Quid enim aliud quam
admonendi essetis, ut morem traditum a patribus, necessario ad
rem militarem exemplo, servaretis} Nunc autem, quum prope
gloriati sint, quod se hostibus dediderint, praeferrique non captis
modo in acie ab hostibus, sed etiam iis, qui Venusiam Canusium-
que pervenerunt, atque ipsi C. Terentio consuli, aequum censue-
rint; nihil vos eorum, Patres conscripti, quae illic aeta sunt,
ignorare patiar. Atque utinam haec, quae apud vos acturus
sum, Canusii apud ipsum exercitum agerem, optimum testem
ignaviae cujusque et virtutis: aut unus hic saltem adesset P.
Sempronius, quem si isti ducem secuti essent, milites hodie in
castris Romanis, non captivi in hostium potestate, essent! Sed,
quum, fessis pugnando hostibus, tum victoria laetis, et ipsis
plerisque regressis in castra sua, noctem ad erumpendum liberam
habuissent, et septem armatorum hominum millia perrumpere
etiam confertos hostes potuissent3 neque per se ipsi id facere
conati sunt, neque alium sequi voluerunt. Nocte prope tota P.
Sempronius Tuditanus non destitit monere, adhortari eos, dum
paucitas hostium circa castra, dum quies ae silentium esset, dum
nox inceptum tegeret, se ducem sequerentur3 ante lucem per—
venire in tuta loca, in sociorum urbes, posse. Sicut avorum
memoria P. Decius, tribunus militum, in Samni0; sicut, nobis
adolescentibus, priore Punico bello Calpurnius Flamma trecentis
voluntariis, quum ad tumulum eos capiendum, situm inter medios
hostes, duceret, dixit : Moriamur, milites, et morte nostrai eripia-
mus ex obsidione circumventas leyiones: si hoc P. Sempronius
diceret, nec viros quidem nec Romanos vos duceret, si nemo
tantae virtutis exstitisset comes. Viam non ad gloriam magis,
quam ad salutem, ferentem demonstrat 3 reduces in patriam, ad
parentes, ad conjuges ae liberos, facit. Ut servemini deest vobis
animus? quid, si moriendum pro patria esset, faceretis? Quin-

