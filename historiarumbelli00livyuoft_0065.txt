r. mvn LIBER xxn. 61

cum omni exercitu aderat3 varioque omnia tumultu strepunt,
mentibus in naves simul remigibus militibusque, fugientium
magis e terra, quam in pugnam euntium, modo. Vixdum omnes
conscenderant, quum alii, resolutis oris, in ancoras evehuntur余
alii, ne quid teneat, ancoralia incidunt: raptimque omnia prae-
propere agendo, militum apparatu nautica ministeria impediuntur,
trepidatione nautarum capere et aptare arma miles prohibetur.
Et jam Romanus non appropinquabat modo, sed direxerat etiam
in pugnam naves. itaque non ab hoste et proelio magis, Poeni,
quam suomet ipsi tumultu, turbati, tentata verius pugna quam
inita, in fugam averterunt classem. et, quum adversi amnis os
lato agmine, ac tam multis simul, venientibus haud sane intrabile
esset, in littus passim naves egerunt: atquc alii vadis, alii sicco
littore excepti, partim armati, partim inermes, ad instructam per
littus aciem suorum perfugere. Duae tamen primo concursu
captae erant Punicae naves, quatuor suppressae.

XX. Romani, quanquam terra hostium erat, armatamque
aciem toto praetentam in littore cernebant, haud cunctanter
insecuti trepidam hostium classem, naves omnes, quae non aut
perfregerant proras littore illisas, aut carinas fixerant vadis, reli-
gatas puppibus in altum extraxere. ad quinque et viginti naves
ex quadraginta cepere. Neque id pulcherrimum ejus victoriae
fuit, sed quod una levi pugna toto ejus orae mari potiti erant.
itaque ad Honoscam classe provecti, exscensione ab navibus in
terram facta, quum urbem vi cepissent, captamque diripuissent,
Karthaginem inde petunt 余 atque, omnem agrum circa depopulati,
postremo tecta quoque conjuncta. muro portisque incenderunt.
Inde, jam praeda gravis, ad Longunticam pervenit classis: ubi
vis magna sparti ad rem nauticam congesta ab Hasdrubale. quod
satis in usum fuit, sublato, ceterum omne incensum est. Nec
continentis modo projectas oras praetervecta, sed in Ebusum
insulam transmissum. ubi urbe, quae caput insulae est, biduum
nequicquam summo labore oppugnata, ubi in spem irritam frustra
teri tempus animadversum est, ad populationem agri versi,
direptis aliquot incensisque vicis, majore, quam ex continenti,
praeda parta, quum in naves se recepissent, ex Baliaribus insulis
legati pacem petentes ad Scipionem venerunt. Inde flexa retro
classis, reditumque in citeriora provinciae 余 quo omm'um populo-
rum, qui Iberum incolunt, multorum et ultimae Hispaniae, legati
concurrerunt. Sed, qui vere ditionis imperiique Romani facti
sunt, obsidibus datis, populi amplius fuerunt centum viginti.
Igitur, terrestribus quoque copiis satis fidens, Romanus usque ad
saltum Castulonensem est progressus. Hasdrubal in Lusitaniam
ac propius Oceanum concessit.

XXI. Quietum inde fore videbatur reliquum aestatis tempus,
fuissetque per Poenum hostem 余 sed, praeterquam quod ipsorum

