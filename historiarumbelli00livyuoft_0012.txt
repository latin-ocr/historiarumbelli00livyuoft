8 r. mvn mann xxr.

expugnat diripitque. Quo metu perculsae, minores civitates,
stipendio imposito, imperium accepere. victor exercitus, opulen-
tusque praeda, Karthaginem Novam in hiberna est deductus.
Ibi large partiendo praedam, stipendio praeterito cum fide exsol-
vendo, cunctis civium sociorumque animis in se firmatis, vere
primo in Vaccaeos promotum bellum. Hermandica et Arbocala
urbes vi captae. Arbocala et virtute et multitudine oppidanorum
diu defensa. Ab Hermandica profugi, exsulibus Olcadum, priore
aestate domitae gentiS, quum se junxissent, concitant Carpetanos :
adortique Hannibalem, regressum ex Vaccaeis, haud procul Tago
flumine agmen, grave praeda, turbavere. Hannibal proelio
abstinuit ; castrisque super ripam positis, quum prima quies
silentiumque ab hostibus fuit, amnem vado trajecit: valloque ita
producto, ut locum ad transgrediendum hostes haberent, invadere
eos transeuntes statuit. Equitibus praecepit, ut, quum ingressos
aquam viderent, adorirentur. Peditum agmen in ripa, elephantos
ante quadraginta disposuit. Carpetanorum cum appendicibus
Olcadum Vaccaeorumque centum millia fuere; invicta acies, si
aequo dimicaretur campo. Itaque, et ingenio feroces, et multi-
tudine freti, et, quod metu cessisse credebant hostem, id morari
victoriam rati, quod interesset amnis, clamore sublato, passim
sine ullius imperio, qua cuique proximum est, in amnem ruunt.
Et ex parte altera ripae vis ingens equitum in flumen immissa,
medioque alveo haudquaquam pari certamine concursum: quippe
ubi pedes instabilis, ac vix vado fidens, vel ab inermi equite, equo
temere acto, perverti posset 3 eques, corpore armisque liber, equo
vel per medios gurgites stabili, cominus eminusque rem gereret.
Pars magna flumine absumpta: quidam, vorticoso amni delati in
hostes, ab elephantis obtriti sunt: postremi, quibus regressus in
suam ripam tutior fuit, ex varia trepidatione quum in unum
colligerentur, priusquam ex tanto pavore reciperent animos,
Hannibal, agmine quadrato amnem ingressus, fugam ex ripa fecit ;
vastatisque agris intra paucos dies Carpetanos quoque in dedi-
tionem accepit. Et jam omnia trans Iberum, praeter Saguntinos,
Karthaginiensium erant.

VI. Cum Saguntinis bellum nondum erat. ceterum jam belli
<niusa certamina cum finitimis serebantur, maxime Turdetanis.
quibus cum adesset idem, qui litis erat sator, nec certamen juris
sed vim quaeri appareret 3 legati a Saguntinis Romam missi,
auxilium ad bellum jam haud dubie imminens orantes. Con—
sules tunc Romae erant P. Cornelius Scipio et Ti. Sempronius
Longus ; qui quum, legatis in senatum introductis, de republica
retulissent, placuissetque mitti legatos in Hispaniam ad res
sociorum inspiciendas ; quibus si videretur digna causa, et Hanni-
bali denunciarent, ut ab Saguntinis, sociis populi Romani, absti-
neret, et Karthaginem in Africam trajicerent, ac sociorum populi

