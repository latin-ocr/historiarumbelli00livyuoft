Τ. mvn LIBER xxlv. 149

conjuratorum eo metu compresserunt, ut silentes integram plebem
in concionem sequerentur. Sopatro mandatum ab senatu et ab
collegis, ut verba faceret.

XXV. Is, tanquam reos ageret, ab anteacta vita orsus, quae-
cunque post Hieronis mortem sceleste atque impie facta essent,
Andranodorum ac Themistum arguit fecisse. Quid enim sua
sponte fecisse Hieronymum puerum, ac vixdum pubescentem
facere potuisse? Tutores ac magistros ejus sub aliena invidia
regnasse. itaque aut ante Hieronymum, aut certe cum HieronymO,
perire eos debuisse. At illos, debitos jam morti destinatosque,
alia nova seelera post mortem tyranni molitos: palam primo,
quum clausis Andranodorus Insulae portis hereditatem regni
creverit, quaeque procurator tenuerat pro domino possederit;
proditus deinde ab eis, qui in Insula erant, circumsessus ab uni-
versa civitate, quae Achradinam tenuerit, nequicquam palam
atque aperte petitum, regnum clam et dolo affectare conatus sit,
et ne beneficio quidem atque honore potuerit vinci, quum inter
liberatores patriae insidiator ipse libertatis creatus esset praetor.
Sed animos eis regios conjuges regias fecisse, alteri Hieronis,
alteri Gelonis, filias nuptas. Sub hanc vocem ex omnibus parti-
bus concionis clamor oritur, nullam earum vivere debere, nec
quemquam superesse tyrannorum stirpis. Haec natura multi-
tudinis est ; aut servit humiliter, aut superbe dominatur: liber-
tatem, quae media est, nce spernere modice nee habere sciunt:
et non ferme desunt irarum indulgentes ministri, qui avidos atque
intemperantes plebeiorum animos ad sanguinem et caedes irritent.
Sicut tum extemplo praetores rogationem promulgarunt, (accep-
taque pene prius, quam promulgata, est) ut omnis regia stirps
interficeretur. missique a praetoribus Damaratam Hieronis, et
Harmoniam Gelonis, filias, conjuges Andranodori et Themisti,
interfecerunt.

XXVI. Heraclea erat filia Hieronis, uxor Zoippi ; qui, legatus
ab Hieronymo ad regem Ptolemaeum missus, voluntarium eon-
sciverat exsilium. Ea, quum ad se quoque venire praescisset,
in sacrarium ad penates confugit, cum duabus filiabus virginibus,
resolutis crinibus, miserabilique alio habitu3 et ad ea addidit
preces, nunc per memoriam Hieronis patris, Gelonisque fratris,
ne se innoxiam invidia Hieronymi conflagrare sinerent. Nihil
se ex regno illius, praeter exsilium viri, habere. neque fortunam
suam eandem vivo Hieronymo fuisse, quam sororis ; neque, inter-
fecto eo, causam eandem esse. Quid quod, si Andranodoro con-
silia processissent, illa cum viro fuerit regnatura, sibi 811111 ceteris
serviendum! Si quis Zoippo nunciet interfectum Hieronymum,
ac liberatas Syracusas, cui dubium esse, quin extemplo conscen-
surus sit navim, atque in patriam rediturus? Quantum spes
hominum fallit! In liberata patria conjugem ejus ac liberos de

