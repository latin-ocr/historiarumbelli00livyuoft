Τ. mvn LJBER xxn. 79

terribilis erat. Galli super umbilicum erant nudi : Hispani lin-
teis praetextis purpura tunicis, candore miro fulgentibus, consti-
terant. Numerus omnium peditum, qui tum steterunt in acie,
millium fuit quadraginta, decem equitum. Duces cornibus prae-
erant, sinistro Hasdrubal, dextro Maharbal z mediam aciem
Hannibal ipse cum fratre Magone tenuit. Sol, seu de industria
ita locatis, seu quod forte ita starent, peropportune utrique parti
obliquus erat, Romanis in meridiem, Poenis in septentrionem
versis. ventus, (Vulturnum incolae regionis vocant) adversus
Romanis coortus, multo pulvere in ipsa ora volvendo prospectum
ademit.

XLVII. Clamore sublato, procursum ab auxiliis, et pugna
levibus primum armis commissa : deinde equitum Gallorum His-
panorumque laevum cornu cum dextro Romano concurrit, minime
equestris more pugnae: frontibus enim adversis concurrendum
erat, quia, nullo circa ad evagandum relicto spatio, hinc amnis„
hinc peditum acies claudebant in directum utrinque nitentes.
Stantibus ac confertis postremo turba equis, vir virum amplexus
detrahebat equo. pedestre magna jam ex parte certamen factum
erat: acrius tamen, quam diutius, pugnatum est; pulsique Ro—
mani equites terga vertunt. Sub equestris finem certaminis
coorta est peditum pugna. primo et viribus ct animis pares con-
stabant ordines Gallis Hispanisque : tandem Romani, diu ac saepe
connisi, aequa fronte acieque densa impulere hostium cuneum,
nimis tenuem, eoque parum validum, a cetera prominentem acie.
impulsis deinde, ac trepide referentibus pedem, insistere: ac,
tenore uno per praeceps pavore fugientium agmen in mediam
primum aciem illati, postremo, nullo resistente, ad subsidia
Afrorum pervenerunt; qui utrinque reductis alis constiterant,
media, qua Galli Hispanique steterant, aliquantum prominente
acie. qui cuneus ut pulsus aequavit frontem primum, deinde
nitendo etiam sinum in medio dedit, Afri circa jam cornua fem·-
rant3 irruentibusque incaute in medium Romanis circumdedere
alas : mOX, cornua extendendo clausere et ab tergo hostes. Hinc-
Romani, defuncti nequicquam proelio uno, omissis Gallis His—
panisque, quorum terga ceciderant, etiam adversus Afros integram
pugnam ineunt, non tantum eo iniquam, quod inclusi adversus
circumfusos, sed etiam quod fessi cum recentibus ac vegetis
pugnabant.

XLVIII. Jam et in sinistro cornu Romano, ubi sociorum
equites adversus Numidas steterant, consertum proelium erat,
segne primo, et a Punica coeptum fraude. Quingenti ferme
Numidae, praeter solita arma telaque, gladios occultos sub loricis
habentes, specie transfugarum quum ab suis, parmas post terga
habentes, adequitassent‚ repente ex equis desiliunt; parmisque
et jaculis ante pedes hostium projectis, in mediam aciem accepti,

