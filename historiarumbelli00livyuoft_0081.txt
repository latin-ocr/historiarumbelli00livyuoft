Τ. L1V11 LIBER xxn. 77

Numidis fuerant, profugerent eo die ad dominos: qui, deducti ad
consules, nunciant omnem exercitum Hannibalis trans proximos
montes sedere in insidiis. Horum opportunus adventus eonsules
imperii potentes feeit, quum ambitio alterius suam primum apud
eos prava indulgentia majestatem solvisset.

XLIII. Hannibal, postquam motos magis inconsulte Romanos,
quam ad ultimum temere evectos, vidit, nequicquam, detecta
fraude, in castra rediit. Ibi plures dies propter inopiam fru-
menti manere nequibat3 novaque consilia in dies, non apud
milites solum, mixtos ex colluvione omnium gentium, sed etiam
apud ipsum ducem, oriebantur. nam, quum initio fremitus, deind(—
aperta vociferatio fuisset exposcentium stipendium debitum,
querentiumque annonam primo, postremo famem ; et mercenarios
milites, maxime Hispani generis, de transitione cepisse consilium
fama esset: ipse etiam interdum Hannibal de fuga in Galliam
dicitur agitasse, ita ut, relicto peditatu omni, cum equitibus se
proriperet. Quum haec consilia, atque hic habitus animorum
esset in castris, movere inde statuit in calidiora, atque eo matu-
riora messibus, Apuliae loca; simul ut, quo longius ab hoste
recessisset, transfugia impeditiora levibus, ingeniis essent. Pro-
fectus est nocte, ignibus similiter factis, tabernaculisque paucis
in spe ciem relictis, ut insidiarum par priori metus contineret
Romanos. Sed, per eundem Lucanum Statilium omnibus ultra
eastra transque montes exploratis, quum relatum esset, visum
procul hostium agmen3 tum dc insequendo eo consilia agitari
coepta. Quum utriusque consulis eadem, quae semper ante,
fuisset sententia; cetemm Varroni fere omnes, Paullo nenio
practer Servilium, prioris anni consulem, assentiretur3 majoris
partis sententia ad nobilitandas clade Romana Cannas, urguente
fato profecti sunt. Prope cum vicum Hannibal castra posuerat,
aversa a Vulturno vento, qui campis torridis siccitate nubes pul-
veris vehit. id quum ipsis castris percommodum fuit, tum salutar<-
praecipue futurum erat, quum aciem dirigerent, ipsi aversi, terga
tantum afflante vento, in obcaecatum pulvere effuso hostem
pugnaturi.

XLIV. Consules, satis exploratis itineribus, sequentes Poenum,
ut ventum ad Cannas est, ubi in conspectu Poenum habebant,
bina castra communiunt eodem ferme intervallo, quo ad Gero-
nium ; sicut ante copiis divisis. Aufidus amnis, utrisque castris
affluens, aditum aquatoribus ex sua cujusque opportunitate haud
sine certamine dabat. ex minoribus tamen castris, quae posita
trans Aufidum erant, liberius aquabantur Romani, quia ripa
ulterior nullum habebat hostium praesidium. Hannibal, spem
nactus, locis natis ad equestrem pugnam, qua parte virium
invictus erat, facturos copiam pugnandi consules, dirigit aciem,
{acessitque Numidarum procursatione hostes. Inde rursus solli-

