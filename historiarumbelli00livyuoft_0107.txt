T. Lrvu LIBER xxm. 103

storem numerare jubet: lictoribus imperat, ut eum se adire, quoties
velit, patiantur.

XVI. Hac comitate Marcelli ferocis juvenis animus adeo est
mollitus, ut nemo inde sociorum rem Romanam fortius ac fidelius
juverit. Quum Hannibal ad portas esset, (Nolam enim rursus a
Nuceria moverat castra) plebesque Nolana de integro ad defec-
tionem spectaret, Marcellus sub adventum hostium intra muros
se recepit3 non castris metuens, sed ne prodendae urbis occa-
sionem nimis multis in eam imminentibus daret. Instrui deinde
utrinque acies coeptae, Romanorum pro moenibus Nolae, Poe-
norum ante castra sua. proelia hinc parva inter urbem castraque,
et vario eventu, fiebant : quia duces nec prohibere paucos temere
provocantes, nec dare signum universae pugnae, volebant. ln
hac quotidiana duorum exercituum statione principes Nolanorum
nunciant Marcello, nocturna colloquia inter plebem ac Poenos
fieri τ statutumque esse, ut, quum Romana acics egressa portis iret,
impedimenta eorum ac sarcinas diriperent 3 clauderent deinde
portas, murosque occuparent, ut, potentes rerum suarum atquc
urbis, Poenum inde pro Romano acciperent. Haec ubi nunciata
sunt Marcello, collaudatis senatoribus Nolanis, priusquam aliquis
motus intus oriretur, fortunam pugnae experiri statuit. Ad tres
portas in hostes versas tripartito exercitum instruxit: impedi-
menta subsequi jussit ε calones lixasque et invalidos milites vallum
ferre. media porta robora legionum et Romanos equites, duabus
circa portis novos milites levemque armaturam ac sociorum
equites, statuit. Nolani muros portasque adire vetit13 subsidia-
que destinata impedimentis data, ne, occupatis proelio legionibus,
in ea impetus fieret. ita instructi intra portas stabant. Hanni-
bali, sub signis (id quod per aliquot dies fecerat) ad mult-um diei
in acie stanti, primo miraculo esse, quod nec exercitus Romanus
porta⁴ egrederetur, nec armatus quisquam in muris esset. ratus
deinde prodita colloquia esse, metuque resides factos, partem
militum iu castra remittit, jussos propere apparatum omnem
oppugnandae urbis in primam aciem afferre 3 satis fidens, si
cunctantibus instaret, tumultum aliquem in urbe plebem motu-
ram. Dum in sua quisque ministeria discursu trepidat ad prima
signa, succeditque ad muros acies, patefacta repente porta, Mar-
cellus signa canere, clamoremque tolli, ac pedites primum, deinde
equites, quanto maximo possent impetu, in hostem erumpere,
jubet. Satis terroris tumultusque in aciem mediam intulerant,
quum duabus circa portis Ρ. Valerius Flaccus et C. Aurelius,
legati, in cornua hostium erupere. Addidere clamorem lixae
calonesque, et alia turba custodiae impedimentorum apposita, ut,
paucitatem maxime spernentibus, Poenis ingentis repente exer-
citas speciem fecerint. Vix equidem ausim affirmare, quod
quidam auctores sunt, duo millia et octingentos hostium caesos ;

