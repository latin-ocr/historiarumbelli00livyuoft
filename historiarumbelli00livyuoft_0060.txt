56 T. mvn mni-:n xxn.

periculo summa rerum committebatur ε et parva momenta levium
certaminum, ex tuto coeptorum, finitimo receptu, assuefaciebant‚
territum pristinis cladibus, militem minus jam tandem aut vir-
tutis aut fortunae poenitere suae. Sed non Hannibalem magis
infestum tam sanis consiliis habebat, quam magistrum equitum ε
qui nihil aliud, quam quod impar erat imperio, morae ad rempub-
licam praecipitandam habebat. ferox rapidusque in consiliis, ac
lingua immodicus, primo inter paucos, dein propalam in vulgus,
pro cunctatore segnem, pro cauto timidum, affingens vicina vir-
tutibus vitia, compellabat : premendorumque superiorum arte

(quac pessima ars nimis prosperis multorum successibus crevit)
sese extollebat.

XIII. Hannibal ex Hirpinis in Samnium transit: Beneven-
tanum depopulatur agrum : Telesiam urbem capit: irritat etiam
de industria ducem, si forte, accensum tot indignitatibus cladi-
busque sociorum, detrahere ad aequum certamen possit. Inter
multitudinem sociorum Italici generis, qui ad Trasimenum capti
ab Hannibale dimissique fuerant, tres Campani equites erant,
multis jam tum illecti donis promissisque Hannibalis ad concili-
andos popularium animos. hi, nunciantes, si in Campaniam exer—
citum admovisset, Capuae potiendae copiam fore, quum res
major, quam auctores, esset, dubium Hannibalem, alternisque
fidentem ac diffidentem, tamen, ut Campanos ex Samnio peteret,
moverunt: monitos, ut etiam atque etiam promissa rebus adfir-
marent, jussosque cum pluribus et aliquibus principum redire
ad se, dimisit. ipse imperat duci, ut se in agrum Casinatem ducat ;
edoctus a peritis regionum, si eum saltum occupasset, exitum
Romano ad opem ferendam sociis interclusurum. Sed Punicum
abhorrens os ab Latinorum nominum prolatione, pro Casino
Casilinum dux ut acciperet, fecit 3 aversusque ab suo itinere, per
Allifanum, Calatinumque, et Calenum agrum, in campum Stel-
latem descendit: ubi quum montibus fluminibusque clausam
regionem circumspexisset, vocatum ducem percunctatur, ubi
terrarum esset? Quum is Casilini eo die mansurum eum dixisset,
tum demum cognitus est error, et Casinum longe inde alia
regione esse z virgisque caeso duce, et ad reliquorum terrorem in
crucem sublato, castris communitis, Maharbalem cum equitibus
in agrum Falernum praedatum dimisit. Usque ad aquas Sinues-
sanas populatio ea pervenit. ingentem cladem, fugam tamen
terroremque latius, Numidae fecerunt. Nec tamen is terror,
quum omnia bello flagrarent, fide socios dimovit: videlicet quia
justo et moderato regebantur imperio, nec abnuebant, quod unum
vinculum fidei est, melioribus parere.

XIV. Ut vero ad Vulturnum flumen castra sunt posita, exure-
baturque amoenissimus Italiae ager, villaeque passim incendiis
fumabant, per juga Massici montis Fabio ducente, tum prope de

