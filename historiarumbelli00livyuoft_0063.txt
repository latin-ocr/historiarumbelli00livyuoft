r. mvn mnan xxn. 59

inde videri Hannibal, via ad Casilinum obsessa : quum Capua et
Samnium, et tantum ab tergo divitum sociorum, Romanis com·
meatus subveheret3 Poenus contra inter Formiana saxa, ac
Literni arenas stagnaque, perhorrida situ, hibernaturus esset.
Nec Hannibalem fefellit, suis se artibus peti. itaque, quum per
Casilinum evadere non posset, petendique montes, et jugum
Calliculae superandum esset ; necubi Romanus inclusum vallibus
agmen aggrederetur, ludibrium oculorum, specie terribile, ad
frustrandum hostem commentus, principio noctis furtim succe-
dere ad montes statuit. Fallacis consilii talis apparatus fuit.
Faces, undique ex agris collectae, fascesque virgarum atque arida.
sarmenta praeligantur cornibus boum, quos, domitos indomitos·
que, multos inter ceteram agrestem praedam agebat. ad duo
millia ferme boum effecta: Hasdrubalique negotium datum, ut
primis tenebris noctis id armentum accensis cornibus ad montes
ageret ; maxime, si posset, super saltus ab hoste insessos.

XVII. Primis tenebris silentio mota castra3 boves aliquanto
ante signa acti. ubi ad radices montium viasque angustas ventum
est, signum extemplo datur, ut accensis cornibus armenta in
adversos concitentur montes· et metus ipse relucentis fiammae ex
capite, calorque, jam ad vivum ad imaque cornuum adveniens,
velut stimulatos furore agebat boves. quo repente discursu, haud
secus quam silvis montibusque accensis, omnia circum virgulta
ardere : capitumque irrita quassatiO, excitans flammam, hominum
passim discurrentium speciem praebebat. Qui ad transitum
saltus insidendum locati erant, ubi in summis montibus ac super
se quosdam ignes conspexerunt, circumventos se esse rati, prae—
sidio excessere, qua minime densae micabant flammae, velut
tutissimum iter, petentes summa montium juga: tamen in quos-
dam boves, palatos ab suis gregibuS, inciderunt. Et prim0, quum
procul cernerent, veluti flammas spirantium miraculo attoniti,
constiterunt ; deinde, ut humana apparuit fraus, tum vcro insidia>-
rati esse, dum majore metu concitant se in fugam, levi quoqu«-
armaturae hostium incurrere. ceterum nme, aequato timore,
neutros pugnam incipientes ad lucem tenuit. Interea toto agmine
Hannibal transducto per saltum, et quibusdam in ipso saltu
hostium oppressiS, in agro Allifano posuit castra.

XVIII. Hunc tumultum sensit Fabius. ceterum, et insidias esse
ratuS, et ab nocturno utique abhorrens certamine, suos muni-
mentis tenuit. Luce prima sub jugo montis proelium fuit ε quo,
interclusam ab suis, levem armaturam facile (etenim numero
aliquantum praestabant) Romani superassent, nisi Hispanorum
cohors, ad id ipsum remissa ab Hannibale, pervenisset. ea, assue-
tior montibus, et ad concursandum inter saxa rupesque aptior, a<-
levior, quum velocitate corporum, tum armorum habit-u, cam-
pestrem hostem, gravem armis statariumque, pugnae genere

