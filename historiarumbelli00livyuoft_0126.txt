122 T. mvn LIBER xxm.

navis una capta cum legatis momenti fecit ad dilationem immi-
nentis Romanis belli. Et circa Capuam, transgresso Vulturnum
Fabio post expiata tandem prodigia, ambo consules rem gerebant.
Compulteriam, et Trebulam, ct Saticulam, urbes, quae ad Poe-
num defecerant, Fabius vi cepit3 praesidiaque in iis Hannibalis
Campanique permulti capti. Et Nolae, sicut priore anno, senatus
Romanorum, plebs Hannibalis erat : consiliaque occulta de caede
principum et proditione urbis inibantur. Quibus ne incepta pro-
cederent, inter Capuam castraque Hannibalis, quae in Tifatis
erant, traducto exercitu, Fabius super Vesuvium in castris Clau-
dianis consedit 3 inde M. Marcellum proconsulem cum iis copiiS‚ -
quas habebat, Nolam in praesidium misit.

XL. Et in Sardinia res per T. Manlium praetorem adminis—
trari coeptae, quae omissae erant, postquam Q. Mucius praetor
gravi morbo est implicitus. Manlius, navibus longis ad Carales
subductis, navalibusque sociis armatis, ut terra rem gereret, et a
praetore exercitu accepto, duo et viginti millia peditum, mille et
ducentos equites, confecit. Cum his equitum peditumque copiis
profectus 111 agrum hostium, haud procul ab Hampsicorae castris
castra posuit. Hampsicora tum forte profectus erat in Pellitos
Sardos ad juventutem armandam, qua copias augeret. Filius
ejus, nomine Hiostus, castris praeerat: is, adolescentia ferox,
temere proelio inito, fusus fugat-usque. ad tria millia Sardorum
eo proelio caesa, octingenti ferme vivi capti: alius exercitus
primo per agros silvasque fuga palatus ; dein, quo ducem fugisse
fama erat, ad urbem nomine Cornum, caput ejus regionis, confugit.
debellatumque eo proelio in Sardinia esset, ni classis Punica cum
duce Hasdrubale, quae tempestate dejecta ad Baliares erat, in
tempore ad spem rebellandi advenisset. Manlius, post famam
appulsae Punicae classis, Carales se recepit. ea occasio Hampsi-
corae data Poeno se jungendi. Hasdrubal, copiis in terram
expositis, et classe remissa Karthaginem, duce Hampsicora ad
sociorum populi Romani agrum populandum profectus, Carales
perventurus erat, ni Manlius obvio exercitu ab effusa eum popu-
latione continuisset. Primo castra castris modico intervallo sunt
objecta, deinde procursationes leviaque certamina vario eventu
inita: postremo descensum in aciem, signisque collatis justo
proelio per quatuor horas pugnatum, Diu pugnam ancipitem
Poeni, Sardis facile vinci assuetis, fecerunt: postremo et ipsi,
quum omnia circa strage ac fuga Sardorum repleta essent, fusi.
ceterum terga dantes, circumducto cornu, quo pepulerat Sardos,
inclusit Romanus. caedes inde magis, quam pugna, fuit. Duo-
decim millia hostium caesa, Sardorum simul Poenorumque ;
ferme tria millia et septingenti capti, et signa militaria septem et
viginti.

XLI. Ante omnia claram et memorabilem pugnam fecit Has-

