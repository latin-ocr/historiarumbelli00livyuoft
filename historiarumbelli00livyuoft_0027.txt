Τ. mvn LIBER XXI. 23

intenderet iter, an cum eo, qui primus se obtulisset Romanus
exercitus, manus consereret, avertit a. praesenti certamine Bojo—
rum legatorum regulique Magali adventus τ qui, se duces itinerum,
socios periculi, fore affirmantes, integro bell⁰‚ nusquam ante
libatis viribus, Italiam aggrediendam censent. Multitudo timebat
quidem hostem, nondum obliterata memoria superioris belli ε sed
magis iter immensum Alpesque, rem fama utique inexpertis
horrendam, metuebat.

XXX. Itaque Hannibal, postquam ipsi sententia stetit pergere
ire, atque Italiam petere, advocata concione, varie militum versat
animos castigando adhortandoque t ‘⁶ Mirari se, quinam pectora
semper impavida repens terror invaserit. per tot annos vincentes
eos stipendia facere 3 neque ante Hispania excessisse, quam omnes
gentesque et terrae eae, quas duo diversa maria amplectantur,
Karthaginiensium essent. Indignatos deinde, quod, quicunque
Saguntum obsedissent, velut ob noxam, sibi dedi postularet
populus Romanus, Iberum trajecisse ad delendum nomen Roma-
norum, liberandumque orbem terrarum. Tum nemini visum id
longum, quum ab occasu solis ad exortus intenderent iter. Nunc,
postquam multo majorem partem itineris emensam cernant,
Pyrenaeum saltum inter ferocissimas gentes superatum, Rho-
danum, tantum amnem, tot millibus Gallorum prohibentibus,
domita etiam ipsius fluminis vi, trajectum, in conspectu Alpes
habeant, quarum alterum latus Italiae sit 3 111 ipsis portis hostium
fatigatos subsistere, quid Alpes aliud esse credentes, quam mon-
tium altitudines? Fingercnt altiores Pyrenaei jugis. nullas pro-
fecto terras coelum contingere, nec inexsuperabiles humano
generi esse. Alpes quidem habitari, coli, gignere atque alere
animantes. pervias paucis esse, exercitibus invias} eos ipsos, quos
cernant, legatos non pennis sublime elatos Alpes transgressos 3 ne
majores quidem eorum indigenas, sed advenas Italiae cultores,
has ipsas Alpes ingentibus saepe agminibus cum liberis ac conjugi-
bus, migrantium modo, tuto transmisisse. Militi quidem armato,
nihil secum praeter instrumenta belli portanti, quid invium aut
inexsuperabile esse? Saguntum ut caperetur, quid per octo
menses periculi, quid laboris exhaustum esse? Romam, orbis
terrarum caput, petentibus quicquam adeo asperum atque arduum
videri, quod inceptum moretur? Cepisse quondam Gallos ea,
quae adiri posse Poenus desperet. proinde aut cederent animo
atque virtute genti per eos dies toties ab se vietae, aut itineris
finem sperent campum interjacentem Tiberi ac moenibus
Romanis.’'

XXXI. His adhortationibus incitatos, corpora curare atque ad
iter se parare jubet. Postero die, profectus adversa ripa Rhodani,
mediterranea Galliae petit; non quia rectior ad Alpes via. esset,
sed, quantum a mari recessisset, minus obvium fore Romanum

