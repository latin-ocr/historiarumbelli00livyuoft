120 T. len LIBER xxm.

dasque agentem, ad Hamas se inventurum ; citatum agmen praeter
Capuam rapit, obviosque ex fuga Campanorum dato praesidio
Capuam duci, saucios vehiculis portari, jubet. ipse Hamis vacua
ab hostibus cast-ra, nec quicquam praeter recentis vestigia caedis,
strataque passim corpora sociorum, invenit. Auctores erant
quidam, ut protinus inde Cumas duceret, urbemque oppugnaret.
Id quanquam haud modice Hannibal cupiebat, ut, quia Neapolim
non potuerat, Cumas saltem, maritimam urbem, haberet ; tamen,
quia praeter arma nihil secum miles, raptim acto agmine, extu—
lerat, retro in castra supra Tifata se recepit. inde, fatigatus Cam-
panorum precibus, sequenti die, cum omni apparatu oppugnandae
urbis, Cumas redit: perpopulatoque agro Cumano mille passus
ab urbe castra locat; quum Gracchus, magis verecundia in tali
necessitate deserendi socios, implorantes fidem suam populique
Romani, substitisset, quam satis fidens exercitui. N ec alter con-
sul, Fabius, qui ad Cales castra habebat, Vulturnum flumen
traducere audebat exercitum; occupatus primo auspiciis repe-
tendis, dein prodigiis, quae alia super alia nunciabantur, expianti-
que ea haud facile litari aruspices respondebant.

XXXVII. Hae causae quum Fabium tenerent, Sempronius in
obsidione erat, · et jam operibus oppugnabatur. adversus ligneam
ingentem admotam urbi, aliam turrem ex ipso muro excitavit
consul Romanus, aliquanto altiorem: quia muro, satis per se alto,
subjectis validis sublicis, pro solo usus erat. inde primum saxis
sudibusque, et ceteris missilibus, propugnatores moenia atque
urbem tuebantur: postremo, ubi promovendo adjunctam muro
viderunt turrem, facibus ardentibus plurimum simul ignem con-
jecerunt. quo incendio trepida, armatorum multitudo quum dc
turre sese praecipitaret, eruptio ex oppido simul duabus portis
stationes hostium fudit, fugavitque in castra3 ut eo die obSeSSO,
quam obsidenti, similior esset Poenus. Ad mille trecenti Kar-
thaginiensium caesi, et undesexaginta vivi capti ; qui, circa muros
et in stationibus solute ac negligenter agentes, quum nihil minus,
quam eruptionem, timuissent, ex improviso oppressi fuerant.
Gracchus, priusquam se hostes ab repentino pavore colligerent,
receptui signum dedit, ac suos intra muros recepit. Postero die
Hannibal, laetum secunda re, consulem justo proelio ratus certa-
turum, aciem inter castra atque urbem instruxit. ceterum, post-
quam neminem moveri ab solita custodia urbis vidit, nec committi
quicquam temerariae spei, ad Tifata redit infecta re. Quibus
diebus Cumae liberatae sunt obsidione, iisdem diebus et in Lucanis
ad Grumentum Ti. Sempronius, cui Longo cognomen erat, cum
Hannone Poeno prospere pugnat. Supra duo millia hostium
occidit, et ducentos octoginta milites amisit: signa mihtana ad
quadraginta unum cepit. Pulsus finibus Lucanis, Hanno retro
in Bruttios sese recepit. Et ex Hirpinis oppida tria, quae a

