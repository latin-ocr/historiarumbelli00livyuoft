36 Τ. mvn LIBER xxr.

baeum firmo teneret praesidio. Extemplo et circa a praetore ad
civitates missi legati tribunique, qui suos ad curam custodiae
intenderent ; ante omnia Lilybaeum teneri ε ad apparatum belli,
edicto proposito, ut socii navales decem dierum cocta cibaria ad
naves deferrent ; ubi signum datum esset, ne quis moram conscen-
dendi faceret : perque omnem oram, qui ex speculis prospicerent
adventantem hostium classem. Simul itaque (quanquam de
industria morati cursum navium erant Karthaginienses, ut ante
lucem accederent Lilybaeum) praesensum tamen est, quia et
luna pernox erat, et sublatis armamentis veniebant3 extemplo
datum e speculis signum, et in oppido ad arma conclamatum est,
et in naves conscensum: pars militum in muris portarumque
stationibus, pars in navibus erant. Et Karthaginienses, quia rem
fore haud cum imparatis cernebant, usque ad lucem portu se
abstinuerunt, demendis armamentis eo tempore, aptandaque ad
pugnam classe, absumpto. Ubi illuxit, recepere classem in
altum, ut spatium pugnae esset, exitumque liberum e portu naves
hostium haberent. Nec Romani detrectavere pugnam, ct memo-
ria circa ea ipsa loca gestarum rerum freti, et militum multitudine
ae virtute.

L. Ubi in altum evecti sunt, Romanus conserere pugnam, et
ex propinquo vires conferre, velle: contra, eludere Poenus, et
arte non vi rem gerere, naviumque, quam virorum aut armorum,
malle certamen facere. nam, ut sociis navalibus affatim instructam
classem, ita inopem milite habebant: et, sicubi conserta navis
esset, haudquaquam par numerus armatorum ex ea pugnabat.
Quod ubi animadversum est, et Romanis multitudo sua auxit
animum, et paucitas illis minuit. Extemplo septem naves Puni-
cae cireumventae ε fugam ceterae ceperunt. Mille et septingenti
fuere in navibus capti, milites nautaeque3 in his tres nobiles
Karthaginiensium. Classis Romana incolumis, una tantum
perforata navi, sed ea quoque ipsa reduce, in portum rediit. Se-
cundum hanc pugnam, nondum gnaris ejus, qui Messanae erant,
Ti. Sempronius consul Messanam venit. Ei, fretum intranti,
rex Hiero classem ornatam obviam duxit: transgressusque ex
regia in praetoriam navem, gratulatus sospitem cum exercitu et
navibus advenisse, precatusque prosperum ac felicem in Siciliam
transitum3 statum deinde insulae et Karthaginiensium conata
exposuit: pollicitusque est, quo animo priore bello populum
Romanum juvenis adjuvisset, eo senem adjuturum. Frumentum
vestimentaque sese legionibus consulis sociisque navalibus gratis
praebiturum. grande periculum Lilybaeo maritimisque civitatibus
emese, et quibusdam volentibus novas res fore. Ob haec consuli
nihil cunctandum visum, quin Lilybaeum classe peteret: et rex
regiaque classis una profecti. navigantes inde, pugnatum ad Lily-
baeum, fusasque et captas hostium naves, accepere.

