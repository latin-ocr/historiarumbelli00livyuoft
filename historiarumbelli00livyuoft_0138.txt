134 r. mvn mann xxw.

tutoribus aut morte voluntaria, aut fuga, praeverterent metum
suppliciorum. Tres ex iis, quibus solis aditus in domum famili-
arior erat, Andranodorus et Zoippus, generi Hieronis, et Thraso
quidam, de aliis quidem rebus haud magnopere audiebantur:
tendendo autem duo ad Karthaginienses, Thraso ad societatem
Romanam, certamine ac studiis interdum in se convertebant ani-
mum adolescentis: quum conjuratio, in tyranni caput facta,
indicatur per Calonem quendam, aequalem Hieronymi, et jam
inde a puero in onmia familiaria jura assuetum. Index unum
ex conjuratis, Theodotum, a quo ipse appellatus erat, nominare
potuit3 qui, comprehensus extemplo, traditusque Andranodoro
torquendus, de se ipse haud cunctanter fassus, conscios celabat.
Postremo, quum omnibus intolerandis patientiae humanae cru-
ciatibus laceraretur, victum malis se simulans, avertit ab consciis
in insontes indicium (Thrasonem esse auctorem consilii mentitus,
nec, nisi tam potenti duce confisos, rem tantam ausuros) ab
latere tyranni, quorum capita vilissima fingenti inter dolores
gemitusque occurrere. Maxime animo tyranni credibile indi—
cium Thraso nominatus fecit. Itaque extemplo traditur ad
supplicium : adjectique poenae ceteri, juxta insontes. Consciorum
nemo, quum diu socius consilii torqueretur, aut latuit, aut fugit :
tantum illis in virtute ac fide Theodoti fiduciae fuit, tantumque
ipsi Theodoto virium ad arcana occultanda.

VI. Ita, quod unum vinculum cum Romanis societatis erat,
Thrasone sublato e medio, extemplo haud dubie ad defectionem
ros spectabat3 legatique ad Hannibalem missi, ac remissi ab eo
cum Hannibale, nobili adolescente, Hippocrates et Epicydes, nati
Karthagine, sed oriundi ab Syracusis, exsule avo, Poeni ipsi
materno genere. Per hos juncta societas Hannibali ac Syracu-
sano tyranno : nec invito Hannibale apud tyrannum manserunt.
Ap. Claudius praetor, cujus Sicilia provincia erat, ubi ea accepit,
extemplo legatos ad Hieronymum misit: qui, quum sese ad
renovandam societatem, quae cum avo fuisset, venisse dicerent,
per ludibrium auditi dimissique sunt ab quaerente per jocum
Hieronymo, quae fortuna eis pugnae ad Cannas fuisset ι vix
credibilia enim legatos Hannibalis narrare. velle, quid veri sit„
scire, ut ex eo, utram spem sequatur, consilium capiat. Romani,
quum serio legationes audire coepisset, redituros se ad eum
dicentes esse, monito magis eo, quam rogato, ne fidem temere
mutaret, proficiscuntur. Hieronymus legatos Karthaginem misit
ad foedus ex societate oum Hannibale faciendum. Paeto con·
venit, ut, quum Romanos Sicilia expulissent, (id autem brevi
fore, si naves atque exercitum misissent) Himera amnis, qui
ferme insulam dividit, finis regni Syracusani ac Punici imperii
esset. Aliam deinde, inflatus assentationibus eorum, qui eum
non Hieronis tantum, sed Pyrrhi etiam regis, materni avi, jube-

