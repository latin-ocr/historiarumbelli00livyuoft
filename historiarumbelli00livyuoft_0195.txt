Τ. mvn mnan xxv. 191

insecutus etiam est trepide fugientem: et Epicydem Marcellus
in urbem compulit. satisque Jam etiam in posterum videbatur
provisum, ne quid ab repentinis eorum excursionibus periculi
foret. Accessit et pestilentia, commune malum, quod facile utro-
rumque animos averteret a belli consiliis. nam tempore autumni,
et locis natura gravibus, multo tamen magis extra urbem, quam
in urbe, intoleranda vis aestus per utraque castra omnium ferme
corpora movit. Et primo temporis ac loci vitio et aegri erant, et
moriebantur: postea curatio ipsa et contactus aegrorum vulgabat
morbos: ut aut neglecti desertique, qui incidissent, morerentur,
aut assidentes curantesque, eadem vi morbi repletos, secum tra-
herent ; quotidianaque funera et mors ob oculos esset, et undique
dies noctesque ploratus audirentur. postremo ita assuetudine mali
efferaverant animos, ut non modo lacrimis, justoque comploratu,
prosequerentur mortuos, sed ne efferrent quidem, aut sepelirent,
jacerentque strata exanima corpora in conspectu similem mortem
exspectantium ; mortuique aegros, aegri validos, cum metu, tum
tabe ae pestifero odore corporum, conficerent. et, ut ferro potius
morerentur, quidam invadebant soli hostium stationes. Multo
tamen vis major pestis Poenorum castra, quam Romana, (diu
circumsedendo Syracusas coelo aquisque adsuerant magis) affe-
cerat. Ex hostium exercitu Siculi, ut primum videre ex gravitate
loci vulgari morbos, in suas quisque propinquas urbes dilapsi
sunt: at Karthaginienses, quibus nusquam receptus erat, cum
ipsis ducibus, Hippocrate atque Himilcone, ad internecionem
omnes perierunt. Marcellus, ut tanta vis ingruebat mali, tradux-
erat in urbem suos : infirmaque corpora tecta et umbrae recrea-
verant. multi tamen ex Romano exercitu eadem peste absumpti
sunt.

XXVII. Deleto terrestri Punico exercitu, Siculi, qui Hippo-
cratis milites fuerant‚ in haud magna oppida, ceterum et situ et
munimentis tuta, (tria millia alterum ab Syracusis, alterum
quindecim abest) eo et commeatus e civitatibus suis comporta-
bant, et auxilia arcessebant. Interea Bomilcar, iterum cum classe
profectus Karthaginem, ita exposita fortuna sociorum, ut spem
faceret, non ipsis modo salutarem opem ferri posse, sed Romanos
quoque in capta quodammodo urbe capi, perpulit, ut onerarias
naves quam plurimas, omni copia rerum onustas, secum mitterent,
classemque suam augerent. Igitur, centum triginta navibus
longis et septingentis onerariis profectus a. Karthagine, satis pros-
peros ventos ad trajiciendum in Siciliam habuit: sed iidem venti
superare eum Pachynum prohibebant. Bomilcaris adventus,
fama primo, dein praeter spem mora, quum gaudium et metum
in vicem Romanis Syracusanisque praebuisset ; Epicydes, metuens,
ne, si pergerent iidem, qui tum tenebant, ab ortu solis flare per
dies plures venti, classis Punica Africam repeteret, tradita Ach-

