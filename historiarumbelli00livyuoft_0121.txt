T. mvn LIBER xxm. 117

oram maritimam inter Brundisium ac Tarentum tutari posset.
Par navium numerus Q. Fulvio, praetori urbano, decretus ad
suburbana littora tutanda. C. Terentio proconsuli negotium
datum, ut in Piceno agro conquisitionem militum haberet, locis-
que iis praesidio esset. Et T. Otacilius Crassus, postquam aedem
Mentis in Capitolio dedicavit, in Siciliam cum imperio, qui classi
praeesset, missus.

XXXIII. In hanc dimicationem duorum opulentissimorum iu
terris populorum onmes reges gentesque animos intenderant.
inter quos Philippus, Macedonum rex3 eo magis, quod propior
Italiae, ac mari tantum Ionio discretus, crat. Is ubi primurn
fama accepit, Hannibalem Alpes transgressum, ut bello inter
Romanos Poenumque orto laetatus erat, ita, utrius populi mallet
victoriam esse, incertis adhuc viribus, fluctuatus animo fuerat.
Postquam tertia jam pugna, tertia victoria cum Poenis erat, ad
fortunam inclinavit, legatosque ad Hannibalem misit 3 qui,
vitantes portus Brundisinum Tarentinumque, quia custodiis na-
vium Romanarum tenebantur, ad Laciniae Junonis templum in
terram egressi sunt. Inde per Apuliam petentes Capuam, media
in praesidia Romana illati sunt, deductique ad M. Valerium Lae-
vinum praetorem, circa Nuceriam castra habentem. Ibi intrepide
Xenophanes, legationis princeps, a Philippo rege se missum, ait,
ad amicitiam societatemque jungendam cum populo Romano;
mandata habere ad consules ac senatum populumque Romanum.
Inter defectiones veterum sociorum, Valerius, nova societate tam
clari regis lactus admodum, hostes pro hospitibus comiter accepit.
dat, qui prosequantur, itinera cum cura demonstrent, quae loca,
quosque saltus, aut Romanus, aut hostes teneant. Xenophanes
per praesidia Romana in Campaniam, inde, qua proximum fuit,
in castra Hannibalis, pervenit, foedusque cum eo atque amicitiam
junxit legibus his ε Ut Philippus rex quam maxima classe
(ducentas autem naves videbatur effecturus) in Italiam trajiceret,
et vastaret maritimam oram ε bellum pro parte sua terra marique
gereret. ubi debellatum esset, Italia omnis cum ipsa urbe Roma
Karthaginiensium atque Hannibalis esset, praedaque omnis Han-
nibali cederet. Perdomita Italia navigarent in Graeciam, bel-
lumque, cum quibus regibus placeret, gererent. quae civitates
continentis, quae insulae ad Macedoniam vergunt, eae Philippi
regnique ejus essent.

XXXIV. In has ferme leges inter Poenum ducem legatosque
Macedonum ictum foedus, missique cum iis ad regis ipsius firman-
dam fidem legati, Gisgo, et Bostar, et Mago, eodem ad Junonis
Laciniae, ubi navis occulta in statione erat, perveniunt: inde
profecti, quum jam altum tenerent, conspecti a classe Romana
sunt, quae praesidio erat Calabriae littoribus. P. Valerius Flac-
cus cercuros ad persequendam retrahendamque navem quum

