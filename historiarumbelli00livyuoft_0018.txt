14 Τ. mvn 11111111 xm.

custodiisque solitis hostium esse urbem ; non cunctandum in tali
occasione ratus, Hannibal, totis viribus aggressus urbem, momento
cepit, signo dato, ut omnes puberes interficerentur. quod imperium
crudele, ceterum prope necessarium, cognitum ipso eventu est.
Cui enim parci potuit ex iis, qui aut inclusi cum conjugibus ac
liberis domos super seipsos concremaverunt, aut armati nullum
ante finem pugnae, quam morientes, fecerunt3

XV. Captum oppidum est cum ingenti praeda. Quanquam
pleraque ab dominis de industria corrupta erant, et in caedibus
vix ullum discrimen aetatis ira fecerat, et captivi militum praeda
fuerant ; tamen et ex pretio rerum venditarum aliquantum
pecuniae redactum esse constat, et multam pretiosam supellec-
tilem vestemque missam Karthaginem. Octavo mense, quam
coeptum oppugnari, captum Saguntum quidam scripsere3 inde
Karthaginem Novam in hiberna Hannibalem concessisse 3 quinto
deinde mense, quam ab Karthagine profectus sit, in Italiam
pervenisse. Quae si ita sunt, fieri non potuit, ut P. Cornelius,
Ti. Sempronius, consules fuerint, ad quos et principiovoppugna—
tionis legati Saguntini missi sint, et qui in suo magistratu cum
Hannibale, alter ad Ticinum amnem, ambo aliquanto post ad
Trebiam, pugnaverint. Aut omnia breviora aliquanto fuere, aut
Saguntum principio anni, quo P. Cornelius, Ti. Sempronius,
consules fuerunt, non coeptum oppugnari est, sed captum. Nam
excessisse pugna ad Trebiam in annum Cn. Servilii et C. Flaminii
non potest ε (11113 Flaminius Arimini consulatum iniit, creatus ab
Ti. Sempronio consule3 qui, post pugnam ad Trebiam ad creandos
consules Romam quum venisset, comitiis perfectis ad exercitum
in hiberna rediit.

XVI. Sub idem fere tempus et legati, qui redierant a Kartha-
gine, Romam retulerunt omnia hostilia esse, et Sagunti excidium
nunciatum est : tantusque simul moeror Patres, misericordiaque
sociorum peremptorum indigne, et pudor non lati auxilii, et ira
in Karthaginienses, metusque de summa rerum cepit, velut si
jam ad portas hostis esset3 ut tot uno tempore motibus animi
turbati trepidarent magis, quam consulerent. Nam neque hostem
acriorem bellicosioremque secum congressum 3 nec rem Romanam
tam desidem unquam fuisse atque imbellem. Sardos, Corsosque
et Istros, atque Illyrios, lacessisse magis, quam exercuisse,
Romana arma: et cum Gallis tumultuatum verius, quam belli-
geratum. Poenum, hostem veteranum, trium et viginti annorum
militia durissima inter Hispanas gentes semper victorem, primum
Hamilcare, deinde Hasdrubale, nunc Hannibale (11100 acerrimo,
assuetum, recentem ab excidio opulentissimae urbis, Iberum
transire ; trahere secum tot excitos Hispanorum populos ; conci-
turum, avidas semper armorum, Gallicas gentes. cum 01110101·-
rarum bellum gerendum in Italia ac pro moenibus Romanis esse.

