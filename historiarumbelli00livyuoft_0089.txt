·r. mvn mmm xxn. 85

taque foro per magistratus turba, Patres diversi ad sedandos
tumultus discessissent3 tum demum literae a Terentio consule
allatae sunt, L. Aemilium consulem exercitumque caesum ; sese
Canusii esse, reliquias tantae cladis velut ex naufragio colligen-
tem. ad decem millia militum ferme esse, incompositorum, inordi-
natorumque. Poenum sedere ad Cannas, in captivorum pretiis
praedaque alia, nec victoris animo, nec magni ducis more, nun-
dinantem. Tum privatae quoque per domos clades vulgatae
sunt: adeoque totam urbem opplevit luctus, ut sacrum anniver-
sarium Cereris intermissum sit ; quia nec lugentibus id facere est
fas, nec ulla in illa tempestate matrona expers luctus fuerat.
Itaque, ne ob eandem causam alia quoque sacra publica aut
privata desererentur, senatusconsulto diebus triginta luctus est
finitus. Ceterum quum, sedato urbis tumultu, revocati in curiam
Patres essent, aliae insuper ex Sicilia literae allatae sunt ab Τ.
Otacilio propraetore, regnum Hieronis classe Punica vastari: cui
quum opem imploranti ferre vellet, nunciatum sibi esse, aliam
classem ad Aegates insulas stare, paratam instructamquc3 ut,
ubi se versum ad tuendam Syracusanam oram Poeni sensissent,
Lilybaeum extemplo provinciamque aliam Romanam aggrede-
rentur. itaque classe opus esse, si regem socium Siciliamque tueri
vellent.

LVII. Literis consulis propraetorisque lectis, M. Claudium,
qui classi ad Ostiam stanti praeesset, Canusium ad exercitum
mittendum, scribendumque consuli, ut, quum praetori exercitum
tradidisset, primo quoque tempore, quantum per commodum
reipublicae fieri posset, Romam veniret. Territi etiam super
tantas clades, quum ceteris prodigiis, tum quod duae Vestales eo
anno, Opimia atque Floronia, stupri compertae; et altera sub
terra, ut mos est, ad portam Collinam necata fuerat, altera sibi-
met ipsa mortem consciverat. L. Cantilius, scriba pontificis, quos
nunc minores pontifices appellant, qui cum Floronia stuprum
fecerat, a pontifice maximo eo usque virgis in comitio caesus erat,
ut inter verbera exspiraret. Hoc nefas quum inter tot, ut fit,
clades in prodigium versum esset, decemviri libros adire jussi
sunt. Et Q. Fabius Pictor Delphos ad oraculum missus est,
sciscitatum, quibus precibus suppliciisque deos possent- placare,
et quaenam futura finis tantis cladibus foret. Interim ex fatali-
bus libris sacrificia aliquot extraordinaria facta ; inter quae Gallus
et Galla, Graecus et Graeca, in foro boario sub terra vivi demissi
sunt inlocum saxo conseptum, jam ante hostiis humanis, minime
Romano sacro, imbutum. Placatis satis, ut rebantur, deis, M.
Claudius Marcellus ab Ostia mille et quingentos milites, quos in
classem scriptos habebat, Romam, ut urbi praesidio essent, mittit ;
ipse, legione classis (ea tertia legio erat,) cum tribunis militum
Teanum Sidicinum praemissa, classe tradita P. Furio Philo col-

