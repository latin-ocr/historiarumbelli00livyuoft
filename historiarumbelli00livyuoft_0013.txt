T. mvn tinnit xxr. 9

Romani querimonias deferrent3 hac legatione decreta, necdum
missa, omnium spe celerius Saguntum oppugnari allatum est.
Tunc relata ex integro res ad senatum. Alii, provincias consuli-
bus Hispaniam atque Africam decernentes, terra marique rem
gerendam censebant: alii totum in Hispaniam Hannibalemque
intendebant bellum. Erant, qui non temere movendam rem
tantam, expectandosque ex Hispania legatos, censerent. Haec
sententia, quae tutissima videbatur, vicit ε legatique eo maturius
missi, P. Valerius Flaccus et Q. Baebius Tamphilus, Saguntum
ad Hannibalem, atque inde Karthaginem, si non absisteretur
bello, ad ducem ipsum in poenam foederis rupti deposcendum.

VII. Dum ea Romani parant consultantque, jam Saguntum
summa vi oppugnabatur. Civitas ea longe opulentissima ultra
iberum fuit, sita passus mille ferme a mari. Oriundi a Zacyntho
insula dicuntur, mixtique etiam ab Ardea Rutulorum quidam
generis. cet-erum in tantas brevi creverant opeS, seu maritimis,
seu terrestribus fructibus, seu multitudinis incremento, seu sanc-
titate disciplinae, qua fidem socialem usque ad perniciem suam
coluerunt. Hannibal, infesto exercitu ingressus fines, pervastatis
passim agrss, urbem tripartito aggreditur. Angulus muri erat in
planiorem patentioremque, quam cetera circa, vallem vergens.
adversus eum vincas agere instituit, per quas aries moenibus
admoveri posset. Sed, ut locus procul muro satis aequus agendis
vineis fuit, ita haudquaquam prospere, postquam ad effectum
operis ventum est, coeptis succedebat. et turris ingens imminebat z
et murus, ut in suspecto loco, supra ceterae modum altitudinis
emunitus erat: et juventus delecta, ubi plurimum periculi ac
laboris ostendebatur, ibi vi majore obsistebant. Ac primo missili-
bus submovere hostem, nec quicquam satis tutum munientibus
pati. deinde jam non pro moenibus modo atque turri tela micare,
sed ad erumpendum etiam in stationes operaque hostium animus
erat: quibus tumultuariis certaminibus haud ferme plures
Saguntini cadebant, quam Poeni. Ut vero Hannibal ipse, dum
murum incautius subit, adversum femur tragula graviter ictus,
cecidit3 tanta circa fuga atque trepidatio fuit, ut non multum
abesset, quin opera ac vineae desererentur.

VIII. Obsidio deinde per paucos dies magis, quam oppugnatio,
fuit, duni vulnus ducis curaretur. per quod tempus ut quies
certaminum erat, ita ab apparatu operum ac munitionum nihil
cessatum. Itaque acrius de integro obortum est bellum, pluri—
busque partibus‚ vix accipientibus quibusdam opera locis, vineae
coeptae agi, admoverique aries. Abundabat multitudine homi-
num Poenus; ad centum enim quinquaginta millia habuisse in
armis satis creditur. Oppidani ad omnia tuenda atque obeunda
multifariam distineri coepti sunt. et non sufficiebant : jam enim

feriebantur arietibus muri, quassataeque multae partes erant. una

,⁴2

