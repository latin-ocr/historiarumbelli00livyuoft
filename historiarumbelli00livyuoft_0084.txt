80 r. mvn mmm xxu.

ductique ad ultimos, considere ab tergo jubentur ; ac, dum proe-
lium ab omni parte conseritur, quieti manserunt : postquam
omnium animos oculosque occupaverat certamen, tum, arreptis
scutis, quae passim inter acervos caesorum corporum strata erant,
aversam adoriuntur Romanam aciem ; tergaque ferientes, ac
poplites caedentes, stragem ingentem, ac majorem aliquanto pavo-
rem ac tumultum, fecerunt. Quum alibi terror ac fuga, alibi
pertinax in mala jam spe proelium esset ; Hasdrubal, qui ea parte
praeerat, subductos ex media acie Numidas, quia segnis eorum
cum adversis pugna erat, ad persequendos passim fugientes mittit :
Hispanos ct Gallos pedites, jam Afris prope fessis, caede magis
quam pugna, adjungit.

XLIX. Parte altera pugnae Paullus, quanquam primo statim
proelio funda graviter ictus fuerat, tamen et occurrit saepe cum
confertis Hannibali, et aliquot locis proelium restituit, protegen-
tibus eum equitibus Romanis ; omissis postremo equis, quia con-
sulem et ad regendum equum vires deficiebant. tum denuncianti
cuidam, jussisse consulem ad pedes descendere equites, dixisse
Hannibalem ferunt, “ Quam mallem, vinctos mihi traderet!''
Equitum pedestre proelium, quale jam haud dubia hostium vic—
toria, fuit: quum victi mori in vestigio mallent, quam fugere ;
victores, morantibus victoriam irati, trucidarent, quos pellere non
poteraut. pepulerunt tamen jam paucos superantes, et labore ac
vulneribus fessos. Inde dissipati omnes sunt, equosque ad fugam,
qui poterant, repetebant. Cn. Lentulus, tribunus militum, quum,
praetervehens equo, sedentem in saxo cruore oppletum consulem
vidisset, ‘⁶ L. Aemili,’' inquit, “ quem unum insontem culpae
cladis hodiernae dii respicere debent, cape hunc equum, dum et
tibi virium aliquid superest ; comes ego te tollere possum ac pro-
tegere. Ne funestam hanc pugnam morte consulis feceris. etiam
sine hoc lacrimarum satis luetfisque est.'’ Ad ea consul: ‘⁶ Tu
quidem, Cn. Corneli, macte virtute esto! sed eave, frustra mise-
rando exiguum tempus e manibus hostium evadendi absumas.
Abi, nuncia publice Patribus, urbem Romanam muniant, ac
prius, quam hostis victor adveniat, praesidiis firment : privatim-
que Q. Fabio, L. Aemilium praeceptorum ejus memorem ct
vixisse, et adhuc mori. Me in hac strage militum meorum patere
exspirare, ne aut reus iterum e consulatu sim, aut accusator
collegae existam, ut alieno crimine innocentiam meam protegam.''
llaec exigentes prius turba fugientium civium, deinde hostes.
oppressere : consulem, ignorantes quis esset, obruere telis ε Len-
tulum inter tumultum abripuit equus. Tum inde effuse fugiunt.
Septem millia hominum in minora castra, decem in majora, duo
ferme in vicum ipsum Cannas perfugerunt : qui extemplo a
Karthalone atque equitibus, nullo munimento tegente vicum,
circumventi sunt. Consul alter, seu forte, seu consilio, nulli

