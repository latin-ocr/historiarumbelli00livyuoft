τ. mvn menn xxm. 127

in acie occisi. Romanorum minus mille interfecti. posterum
diem induciis tacitis, sepeliendo utrinque caesos in acie, consump-
serunt. Spolia hostium Marcellus Vulcano votum, cremavit.
Tertio post die (ob iram credo aliquam, aut spem liberalioris
militiae) mille ducenti septuaginta. duo equites, mixti Numidae
Hispanique, ad Marcellum transfugerunt. eorum forti fidelique
opera iu eo bello usi sunt saepe Romani. Ager Hispanis in His-
pania, Numidis in Africa, post bellum, virtutis causa, latus datus
est. Hannibal, ab Nola remisso in Bruttios Hannone cum quibus
venerat copiis, ipse Apuliae hiberna petit, circaque Arpos con—
sedit. Q. Fabius, ut profectum in Apuliam Hannibalem audivit,
frumento ab Nola Neapolique in ea castra convecto, quae super
Suessulam erant, munimentisque firmatis, et praesidio, quod per
hiberna ad tutandum locum satis esset, relicto, ipse Capuam
propius movit castra, agrumque Campanum ferro ignique est
depopulatus: donec coacti sunt Campani, nihil admodum viribus
suis fidentes, egredi portis, et castra ante urbem in aperto com-
munire. Sex millia armatorum habebant, peditem imbellem:
equitatu plus poterant. itaque equestribus proeliis lacessebant
hostem. Inter multos nobiles equites Campanos Cerrinus J ubel-
lius erat, cognomine Taurea. civis indidem erat, longe omnium
Campanorum fortissimus eques3 adeo ut, quum apud Romanos
militaret, unus eum Romanus, Claudius Asellus, gloria equestri
aequaret. Hunc Taurea, quum diu perlustrans oculis obequi-
tasset hostium turmis, tandem, facto silentio, ubi esset Claudius
Asellus, quaesivit ε et, quoniam verbis secum de virtute ambigere
solitus esset, cur non ferro deccrneret3 daretque opima spolia
victus, aut victor caperet.

XLVII. Haec ubi Asello nunciata sunt in castra, id modo
moratus, ut consulem percunctaretur, liceretne extra ordinem in
provocantem hostem pugnare, permissu ejus arma extemplo
cepit: provectusque ante stationes equo Tauream nomine com-
pellavit, congredique, ubi vellet, jussit. J am Romani ad specta-
culum pugnae ejus frequentes exierant ε ct Campani non vallum
modo castrorum, scd moenia etiam urbis, prospectantes repleve-
rant. Quum jam ante ferocibus dictis rem nobilitassent‚ infestis
hastis concitarunt equos. dein, libero spatio inter se ludificantes,
sine vulnere pugnam extrahebant. Tum Campanus Romano,
“ Equorum‚” inquit, ‘⁶ hoc, non equitum, erit certamen, nisi e
campo in cavam hanc viam demittimus equos. ibi nullo ad eva-
gandum spatio cominus conserentur manus.’' Dicto prope citius
equum in viam Claudius dejecit. Taurea, verbis ferocior, quam
re, “ Minime sis,” inquit, “ cantherium in fossa.” quae vox in
rusticum inde proverbium prodita. Claudius, quum ex via longe
perequitasset, nullo obvio hoste, in campum rursum evectus,
increpans ignaviam hostis, cum magno gaudio et gratulatione

