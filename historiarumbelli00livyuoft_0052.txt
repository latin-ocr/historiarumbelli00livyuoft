48 T. mvn mmm xxn.

capras lanatas quibusdam factas, et gallinam in marem, gallum
in feminam sese vertisse. His, sicut erant nunciata, expositis,
auctoribusque in curiam introductis, consul de religione Patres
consuluit. Decretum, ut ea prodigia, partim majoribus hostiis,
partim lactentibus, procurarentur ; et uti supplicatio per triduum
ad omnia pulvinaria haberetur3 cetera, quum decemviri libros
inspexissent, ut ita fierent, quemadmodum cordi esse divi car-
minibus praefarentur. Decemvirorum monitu decretum est,
Jovi primum donum fulmen aureum pondo quinquaginta fieret 3
Junoni Minervaeque ex argento dona darentur ; et Junoni Regi-
nae in Aventino, Jllnonique Sospitae Lanuvii, majoribus hostiis
sacrificaretur3 matronaeque, pecunia collata, quantum conferre
cuique commodum esset, donum Junoni Reginae in Aventinum
ferrent, lectisterniumque fieret ε quin et libertinae ut ipsae, unde
Feroniae donum daretur, pecuniam pro facultatibus suis confer-
rent. Haec ubi facta, decemviri Ardeae in foro majoribus hostiis
sacrificarunt. postremo Decembri jam mense ad aedem Saturni
Romae immolatum est, lectisterniumque imperatum, (et eum
lectum senatores straverunt) et convivium publicum ; ac per
urbem Saturnalia diem ac noctem clamatum, populusque eum
diem festum habere ac servare in perpetuum jussus.

II. Dum consul placandis Romae diis trahendoque delectu dat
operam, Hannibal, profectus ex hibernis, quia jam Flaminium
consulem Arretium pervenisse fama erat, quum aliud longius,
ceterum commodius, ostenderetur iter, propiorem viam per palu-
dem petit, qua fluvius Arnus per eos dies solito magis inundaverat.
Hispanos et Afros, (id omne veterani erat robur exercitus)
admixtis ipsorum impedimentis, necubi consistere coactis neces-
saria ad usus deessent, primos ire jussit3 sequi Gallos, ut id
agminis medium esset; novissimos ire equites: Magonem inde
cum expeditis Numidis cogere agmen, maxime Gallos, si taedio
laboris longaeque viae (ut est mollis ad talia gens) dilaberentur
aut subsisterent, cohibentem. Primi, qua modo praeirent duces,
per praealtas fluvii ac profundas voragines, hausti paene limo
immergentesque se, tamen signa sequebantur. Galli neque
sustinere se prolapsi, neque assurgere ex voraginibus, poterant,
aut corpora animis, aut animos spe, sustinebant: alii fessa aegre
trahentes membra ; alii, ubi semel victis taedio animis procubuis-
sent, inter jumenta, et ipsa jacentia passim, morientes. maxime-
que omnium vigiliae conficiebant, per quatriduum jam et tres
noctes toleratae. Quum, omnia obtinentibus aquis, nihil, ubi in
sicco fessa sternerent corpora, inveniri posset, cumulatis in aquas
sarcinis insuper incumbebant. jumentorum itinere toto prostra-
torum passim acervi tantum, quod exstaret aqua, quaerentibus
ad quietem parvi temporis necessarium cubile dabant. Ipse
Hannibal, aeger oculis ex verna primum intemperie variante

