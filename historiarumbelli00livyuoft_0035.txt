T. mvn unna xxr. 31

mus. Unusquisque se, non corpus suum, sed conjugem ac liberos
parvos armis protegere putet : nec domesticas solum agitet curaS,
sed identidem hoc animo reputet, nostras nunc intueri manus
senatum populumque Romanum. qualis nostra vis virtusque
fuerit, talem deinde fortunam illius urbis ac Romani imperii
fore.''

XLII. Haec apud Romanos consul. Hannibal, rebus priuS,
quam verbis, adhortandos milites ratus, circumdato ad spectacu-
lum exercitu, captivos montanos vinctos in medio statuit : armis-
que Gallicis ante eorum pedes projectis, interrogare interpretem
jussit, ecquis, si vinculis levaretur, armaque et equum victor
acciperet, decertare ferro velleti Quum ad unum omnes ferrum
pugnamque poscerent, et dejecta in id sors esset, se quisque eum
optabat, quem fortuna in id certamen legeret. Ut cujusque sors
exciderat, alacer, inter gratulantes gaudio exsultans, cum sui
moris tripudiis arma raptim capiebat. ubi vero dimicarent, is
habitus animorum non inter ejusdem modo conditionis homines
erat, sed etiam inter spectantes vulgo, ut non vincentium magiS,
quam bene morientium, fortuna laudaretur.

XLIII. Dum sic aliquot spectatis paribus affectos dimisisset,
concione inde advocata, ita apud eos locutus fertur: ‘⁶ Si, quem
animum in alienae sortis exemplo pauloante habuistis, eundem
mox in aestimanda fortuna vestra habueritis, vicimus, milites.
neque enim spectaculum modo illud, sed quaedam velut imago
vestrae conditionis erat. Ac nescio, an majora vincula maiores-
que necessitates vobis, quam captivis vestris, fortuna circumde-
derit. Dextra laevaque duo maria claudunt, nullam, ne ad
effugium quidem, navem habentibus. circa Padus amnis, major
Padus ac violentior Rhodano 3 ab tergo Alpes urgent, vix integris
vobis ac vigentibus transitae. Hic vincendum aut moriendum,
milites, est, ubi primum hosti occurristis. et eadem fortuna, quae
necessitatem pugnandi imposuit, praemia vobis ea victoribus
proponit, quibus ampliora homines nc ab diis quidem immortali-
bus optare solent. Si Siciliam tantum ac Sardiniam, parentibus
nostris ereptas, nostra virtute recuperaturi essemus, satis tamen
ampla pretia essent. quicquid Romani tot triumphis partum
congestumque possident, id omne vestrum cum ipsis dominis
futurum est. In hanc tam opimam mercedem, agite, cum diis
bene juvantibus arma capite. Satis adhue in vastis Lusitaniae
Celtiberiaeque montibus, pecora consectando, nullum emolumen-
tum tot laborum periculorumque vestrorum vidistis : tempus est
jam, opulenta vos ac ditia stipendia facere, et magna operae pretia
mereri, tantum itineris per tot montes fluminaque, et tot armatas
gentes, emensos. Hic vobis terminum laborum fortuna dedit:
hic dignam mercedem emeritis stipendiis dabit. Nec, quam
magni nominis bellum est, tam difficilem existimaritis victoriam

