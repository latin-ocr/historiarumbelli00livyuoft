114 r. mvn mnan xxm.

effugit. Castra Romani cepere, atque diripuere. Ea pugna, si
qua dubia in Hispania erant, Romanis adjunxit3 Hasdrubalique
non modo in Italiam traducendi exercitiis, sed ne manendi quidem
satis tuto in Hispania, spem reliquit. Quae postquam literis
Scipionum Romae vulgata sunt, non tam victoria, quam prohibito
Hasdrubalis in Italiam transitu, laetabantur.

XXX. Dum haec in Hispania geruntur, Petelia in Bruttiis,
aliquot post mensibus, quam coepta oppugnari erat, ab Himil—
cone, praefecto Hannibalis, expugnata est. Multo⁰sanguine ac
vulneribus ea Poenis victoria stetit ε nec ulla magis vis obsessos,
quam fames, expugnavit. absumptis enim frugum alimentis,
carnisque omnis generis quadrupedum ; sutrinae postremo coriis,
herbisque et radicibus, et corticibus teneris, strictisque rubis,
vixere3 nec, antequam vires ad standum in muris ferendaque
arma deerant, expugnati sunt. Recepta Petelia, Poenus ad Con-
sentiam copias traducit : quam, minus pertinaciter defensam,
intra paucos dies in deditionem accepit. Iisdem ferme diebus et
Bruttiorum exercitus Crotonem, Graecam urbem, circumsedit,
opulentam quondam armis virisque, tum jam adeo multis mag-
nisque cladibus afflictam, ut omnis aetatis minus viginti millia
civium superessent. itaque urbo, a defensoribus vasta, facile potiti
sunt hostes ε arx tantum retenta, in quam inter tumultum captae
urbis e media caede quidam effugere. Et Locrenses descivere ad
Bruttios Poenosque, prodita multitudine a principibus. Rhegini
tantummodo regionis ejus et in fide erga Romanos, et potestatis
suae, ad ultimum manserunt. In Siciliam quoque eadem incli-
natio animorum pervenit: et ne domus quidem Hieronis tota ab
defectione abstinuit. namque Gelo, maximus stirpis, contempta
simul senectute patris, simul post Cannensem cladem Romana
societate, ad Poenos defecit ; movissetque in Sicilia res, nisi mors
adeo opportuna, ut patrem quoque suspicione adspergeret, arman-
tem eum multitudinem, sollicitantemque socios, absumpsisset.
Haec eo anno in Italia, in Africa, in Sicilia, in Hispania, vario
eventu acta. Exitu anni Q. Fabius Maximus a senatu postulavit,
ut aedem Veneris Erycinae, quam dictator vovisset, dedicare
liceret. Senatus decrevit, ut Ti. Sempronius, consul designatus,
quum primum honorem inisset, ad populum ferret, ut Q. Fabium
duumvirum esse juberent aedis dedicandae causa. Et M. Aemilio
Lepido, qui bis consul augurque fuerat, filii tres, Lucius, Marcus,
Quintus, ludos funebres per triduum, et gladiatorum paria duo
et viginti per triduum, in foro dederunt. Aediles curules, C.
Laetorius, et Ti. Sempronius Gracchus, consul designatus, qui in
aedilitate magister equitum fuerat, ludos Romanos fecerunt ; qui
per triduum instaurati sunt. Plebeii ludi aedilium, M. Aurelii
Cottae et M. Claudii Marcelli, ter instaurati. Circumacto tertio
anno Punici belli, Ti. Sempronius consul Idibus Martiis magis-

