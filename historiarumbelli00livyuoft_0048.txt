44 Τ. mvn LIBER xm.

urbem (quae caput ejus populi erat) circumsedit : intraque dies
paucos, pluribus quam ante obsidibus imperatis, Ilergetes, pecunia
etiam mulctatos, in jus ditionemque recepit. Inde in Ausetanos
prope Iberu-m, socios et ipsos Poenorum, procedit: atque, urbe
eorum obsessa, Lacetanos, auxilium finitimis ferentes nocte, haud
procul jam urbe, quum intrare vellent, excepit insidiis. Caesa
ad duodecim millia: exuti pene omnes armis, domos passim
palantes per agros diffugere3 nec obsessos alia ulla res, quam
iniqua oppugnantibus hiems, tutabatur. triginta dies obsidio fuit 3
per quos raro unquam nix minus quatuor pedes alta jacuit:
adeoque pluteos ac vineas Romanorum operuerat, ut ea sola,
ignibus aliquoties conjectis ab hoste, etiam tutamentum fuerit.
Postremo, quum Amusitus, princeps eorum, ad Hasdrubalem
profugisset, viginti argenti talentis pacti, deduntur. Tarraconem
in hiberna reditum est.

LXIL Romae aut circa urbem multa ed hieme prodigia facta ;
aut (quod evenire solet, motis semel in religionem animis) multa
nunciata, et temere credita sunt: in quis ingenuum infantem
semestrem in foro olitorio triumphum clamasse3 et foro boario
bovem in tertiam contignationem sua sponte escendisse, atque
inde, tumultu habitatorum territum, sese dejecisse3 et navium
speciem de coelo affulsisse, et aedem Spei, quae est in foro olitorio,
fulmine ictam : et Lanuvii hastam se commovisse ; et corvum in
aedem J unonis devolasse, atque in ipso pulvinario consedisse 3 et
in agro Amiternino, multis locis, hominum specie procul candida
veste visos, nec cum ullo congressos: et in Piceno lapidibus
pluisse: et Caere sortes extenuatas: et in Gallia lupum vigili
gladium, e vagina raptum, abstulisse. Ob cetera prodigia libros
adire decemviri jussi. quod autem lapidibus pluisset in Piceno,
novemdiale sacrum edictum, et subinde aliis procurandis prope
tota civitas operata fuit. Jam primum omnium urbs lustrata
ωε, hostiaeque majores, quibus editum est, diis caesae 3 et donum
ex auri pondo quadraginta Lanuvium ad J unonis portatum est ;
et signum aeneum matronae Junoni in Aventino dedicaverunt ;
et lectisternium Caere, ubi sortes attenuat-ae erant, imperatum,
et supplicatio Fortunae in Algido: Romae quoque, et lectister-
nium Juventati, et supplicatio ad aedem Herculis nominatim,
deinde universo populo circa omnia pulvinaria, indicta ; et Genio
majores hostiae caesae quinque3 et C. Atilius Serranus praetor
vota suscipere jussus, si in decem annos respublica eodem stetisset
statu. Haec, procurata votaque ex libris Sibyllinis, magna ex
parte levaverant religione animos.

LXIII. Consulum designatorum alter, Flaminius, cui eae legi—
ones, quae Placentiae hibernabant, sorte evenerant, edictum et
literas ad consulem misit, ut is exercitus Idibus Martiis Arimini
adesset in castris. Huic in provincia consulatum inire consilium

