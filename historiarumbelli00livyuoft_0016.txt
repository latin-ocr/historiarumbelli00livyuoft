12 r. mvn mann xxr.

urbis edixit militum fore, adeo accensi omnes sunt, ut, si extem-
plo signum datum esset, nulla vi resisti videretur posse. Saguntini
ut a proeliis quietem habuerant, nec lacessentes nec lacessiti per
aliquot dies3 ita non nocte, non die, unquam cessaverant ab
opere, ut novum murum ab ea parte, qua patefactum oppidum
ruinis erat, reficerent. Inde oppugnatio eos aliquanto atrocior,
quam ante, adorta est: nec, qua primum aut potissimum parte
ferrent opem, quum omnia variis clamoribus streperent, satis
scire poterant. Ipse Hannibal, qua turris mobilis, omnia muni-
menta urbis superans altitudine, agebatur, hortator aderat. quae
quum, admota, catapultis balistisque per omnia tabulata dispositis,
muros defensoribus nudasset, tum Hannibal, occasionem ratus,
quingentos ferme Afros cum dolabris ad subruendum ab imo
murum mittit. nec erat difficile opus, quod caementa non calce
durata erant, sed interlita luto, structurae antiquae genere.
Itaque latius, quam caederetur, ruebat: perque patentia ruinis
agmina armatorum in urbem vadebant. Locum quoque editum
capiunt3 collatisque eo catapultis balistisque, ut castellum in
ipsa urbe velut arcem imminentem haberent, muro circundant:
et Saguntini murum interiorem ab nondum capta urbis parte
ducunt. Utrinque summa vi et muniunt et pugnant: sed,
interiora tuendo, minorem in dies urbem Saguntini faciunt.
Simul crescit inopia omnium longa obsidione, et minuitur exspec-
tatio externae opis ; quum tam procul Romani, unica spes, circa
omnia hostium essent. Paulisper tamen affectos animos recreavit
repentina profectio Hannibalis in Oretanos Carpetanosque. qui
duo populi, delectus acerbitate consternati, retentis conquisitori-
bus metum defectionis quum praebuissent, oppressi celeritate
Hannibalis, omiserunt mot-a arma.

XII. Nec Sagunti oppugnatio segnior erat, Maharbale, Himil-
conis filio, (eum praefecerat Hannibal) ita impigre rem agente,
ut ducem abesse nec cives nec hostes sentirent. Is ct proelia
aliquot secunda fecit, et tribus arietibus aliquantulum muri
discussit ; strataque omnia recentibus ruinis advenienti Hannibali
ostendit. Itaque ad ipsam arcem extemplo ductus exercitus,
atroxque proelium cum multorum utrinque caede initum, et pars
arcis capta est. Tentata deinde per duos cst exigua pacis spes,
Alconem Saguntinum, et Alorcum Hispanum. Alcon, insciis
Saguntinis, precibus aliquid moturum ratus, quum ad Hanni-
balem noctu transisset, postquam nihil lacrimae movebant, con-
ditionesque tristes, ut ab irato victore, ferebantur, transfuga ex
oratore factus, apud hostem inansit; moriturum affirmans, qui
sub conditionibus his de pace ageret. Postulabatur autem, red-
derent res Turdetanis3 traditoque omni auro atque argento,
egressi urbe cum singulis vestimentis, ibi habitarent, ubi Poenus
jussisset. Has pacis leges abnuente Alcone accepturos Saguntinos,

