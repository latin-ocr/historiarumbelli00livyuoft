92 Τ. mvn menn xxm.

impedimentis relictis, exercitu partito, Magonem regionis ejus
urbes, aut deficientes ab Romanis accipere, aut detrectantes
cogere ad defectionem, jubet. ipse per agrum Campanum mare
inferum petit, oppugnaturus Neapolim, ut urbem maritimam
haberet. Ubi fines Neapolitanorum intravit, Numidas partim in
insidiis, (et pleraeque cavae sunt viae, sinusque occulti) quacun-
que apte poterat, disposuit ; alios, prae se actam praedam ex agris
ostentantes, obequitare portis jussit. in quos, quia nec multi et
incompositi videbantur, quum turma equitum erupisset, ab
cedentibus consulto tracta in insidias circumventa est: nec eva-
sisset quisquam, ni mare propinquum, et haud procul littore
naves, piscatoriae pleraeque, conspectae peritis nandi dedissent
effugium. Aliquot tamen eo proelio nobiles juvenes capti caesi-
que sunt: inter quos et Hegeas, praefectus equitum, intempe-
rantius cedentes secutus, cecidit. Ab urbe oppugnanda Poenum
absterruere conspecta moenia, haudquaquam prompta oppug-
nanti.

II. Inde Capuam flectit iter, luxuriantem longa felicitate
atque indulgentia fortunae, maxime tamen, inter corrupta omnia,
licentia plebis, sine modo libertatem exercentis. Senatum et
sibi et plebi obnoxium Pacuvius Calavius fecerat3 nobilis idem
ac popularis homo, ceterum malis artibus nanctus opes. is quum
eo forte anno, quo rcs male gesta ad Trasimenum est, in summo
magistratu esset, jam diu infestam senatui, plebem ratus, per
occasionem novandi res, magnum ausuram facinus, ut, si in ea
loca Hannibal cum victore exercitu venisset, trucidato senatu,
traderet Capuam Poenis ; improbus homo, sed non ad extremum
perditus, quum mallet incolumi, quam eversa, republica domi-
nari, nullam autem incolumem esse orbatam publico consilio
crederet, rationem iniit, qua et senatum servaret, et obnoxium
sibi ac plebi faceret. Vocato senatu, quum, sibi defectionis ab
Romanis consilium placiturum nullo modo, nisi necessarium
fuisset, praefatus esset3 quippe qui liberos ex Ap. Claudii filia
haberet, filiamque Romam nuptum Livio dedisset ε ceterum ma—
jorem multo rem, magisque timendam, instare. Non enim, per
defectionem, ad tollendum ex civitate senatum plebem spectare,
sed, per eaedem senatus, vacuam rempublicam tradere Hannibali
ac Poenis velle. Eo se periculo posse liberare eos, si se permit-
tant sibi, et, certaminum in republica obliti, credant. Quum
omnes, victi metu, permitterent 3 “ Claudam in curia vos,'’ inquit,
“ et, tanquam et ipse cogitati facinoris particeps, approbando
consilia, quibus nequicquam adversarer, viam saluti vestrae inve-
niam. In hoc fidem, quam vultis ipsi, accipite.'’ Fide data
egressus, claudi curiam jubet, praesidiumque in vestibulo reliquit,
ne quis adire curiam injussu suo, neve inde egredi, possit.

III. Tunc vocato ad concionem populo, “ Quod saepe,'' inquit,

