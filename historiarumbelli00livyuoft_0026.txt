22 τ. mvn mmm xx1.

captis. mox et ipsc aderat, ancepsque terror circumstabat, et e
navibus tanta vi armatorum in terram evadente, et ab tergo
improvisa premente acie. Galli, postquam, ultro vim facere
conati, pellebantur, qua patere visum maxime iter, perrumpunt,
trepidique in vicos passim suos diffugiunt. Hannibal, ceteris
copiis per otium trajectis, spernens jam Gallicos tumultus, castra
locat. Elephantorum trajiciendorum varia consilia fuisse credo :
certe variata memoria actae rei. quidam, congregatis ad ripam
elephantis, tradunt, ferocissimum ex iis, irritatum ab rectore suo,
quum refugientem in aquam nantem sequeretur, traxisse gregem ;
ut quemque timentem altitudinem destituerat vadum, impetu ipso
fluminis in alteram ripam rapiente. Ceterum magis constat,
ratibus trajectos: id, ut tutius consilium ante rem foret, ita, acta
re, ad fidem pronius est. Ratem unam, ducentos longam pedes,
quinquaginta latam, a terra in amnem porrexerunt: quam, ne
secunda aqua deferretur, pluribus validis retinaculis parte supe-
riore ripae religatam, pontis in modum humo injecta constra-
verunt3 ut belluae audacter velut per solum ingrederentur.
altera ratis, aeque lata, longa pedes centum, ad trajiciendum
flumen apta, huic copulata est: et, quum elephanti, per stabilem
ratem, tanquam viam, praegredientibus feminis, acti, in minorem
applicatam transgressi sunt3 extemplo resolutis, quibus leviter
annexa erat, vinculis, ab actuariis aliquot navibus ad alteram
ripam pertrahitur. ita primis expositis, alii deinde repetiti ac
trajecti sunt. Nihil sane trepidabant, donec continenti velut
ponte agerentur. primus erat pavor, quum soluta ab ceteris rate
in altum raperentur. ibi, urgentes inter se, cedentibus extremis
ab aqua, trepidationis aliquantum edebant; donec quietem ipse
timor circumspectantibus aquam fecisset.excidere etiam saevientes
quidam in flumen. sed, pondere ipso stabiles, dejectis rectoribus,
quaerendis pedetentim vadis in terram evasere.

XXIX. Dum elephanti trajiciuntur, interim Hannibal Numidas
equites quingentos ad castra Romana miserat speculatum, ubi, et
quantae copiae essent, et quid pararent. Huic alae equitum,
missi, ut ante dictum est, ab ostio Rhodani, trecenti Romanorum
equites occurrunt. proelium atrocius, quam pro numero pugnan-
tium, editur. Nam, praeter multa vulnera, caedes etiam prope
par utrinque suit: fugaque et pavor Numidarum Romanis, jam
admodum fessis, victoriam dedit. victores ad centum sexaginta,
nec omnes Romani, sed pars Gallorum, · victi amplius ducenti
ceciderunt. Hoc principium simul omenque belli, ut summae
rerum prosperum eventum, ita haud sane incruentam, ancipitis·
que certaminis, victoriam Romanis portendit. Ut, re ita gesta,
ad utrumque ducem sui redierunt, nec Scipioni stare sententia
poterat, nisi ut ex consiliis coeptisque hostis et ipse conatus
caperet: et Hannibalem, incertum, utrum coeptum in Italiam

