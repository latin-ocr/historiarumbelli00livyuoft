60 r. mvn maan xxn.

facile elusit. Ita haudquaquam pari certamine digressi, Hispani
fere omnes incolumes, Romani, aliquot suis amissis, in castra
contenderunt. Fabius quoque movit castra: transgressusque
saltum super Allifas loco alto ac munito consedit. Tum, per
Samnium Romam se petere simulans, Hannibal usque in Pelignos
populabundus rediit. Fabius mediis inter hostium agmen urbem-
que Romam jugis ducebat, nec absistens, nec congrediens. Ex
Pelignis Poenus flexit iter, retroque Apuliam repetens Geronium
pervenit, urbem metu, quia collapsa ruinis pars moenium erat,
ab suis desertam. Dictator in Larinate agro eastra communiit.
inde sacrorum causa Romam revocatus, non imperio modo, sed
consilio etiam, ac prope precibus, agens cum magistro equitum,
ut plus consilio, quarn fortunae, confidat3 et se potius ducem,
quam Sempronium Flaminiumque, imitetur: ne nihil aetum
censeret, extracta prope aestate per ludificationem hostis : medicos
quoque plus interdum quiete, quam movendo atque agendo, profi-
cere : haud parvam rem esse, ab toties victore hoste vinci desisse,
et ab continuis cladibus respirasse z Haec nequicquam praemonito
magistro equitum, Romam est profectus.

XIX. Principio aestatis, qua haec gerebantur, in Hispania
quoque terra marique coeptum bellum est. Hasdrubal ad eum
navium numerum, quem a fratre instructum paratumque acce-
perat, decem adjecit: quadraginta navium classem Himilconi
tradidit ; atque, ita Karthagine profectus navibus prope terram,
exereitum in littore ducebat, paratus confligere, quacumque parte
copiarum hostis occurrisset. Cn. Scipioni, postquam movisse ex
hibernis hostem audivit, primo idem consilii fuit: deinde, minus
terra, propter ingentem famam novorum auxiliorum, concurrere
ausus, delecto milite ad naves imposito, quinque et triginta
navium classe ire obviarn hosti pergit. Altero ab Tarracone die
ad stationem, decem millia passuum distantem ab ostio Iberi
amnis, pervenit. inde duae Massiliensium speculatoriae praemissae
retulerunt, classem Punicam stare in ostio fluminis, castraque in
ripa posita. Itaque, ut improvidos incautosque universo simul
effuso terrore opprimeret, sublatis ancoris, ad hostem vadit.
Multas et loeis altis positas turres Hispania habet, quibus et
speculis et propugnaculis adversus latrones utuntur. Inde primo,
conspectis hostium navibus, datum signum Hasdrubali est:
tumultusque prius in terra et castris, quam ad mare et ad naves,
est ortus, nondum aut pulsu remorum strepituque alio nautico
exaudito, aut aperientibus classem promontoriis: quum repente
equeS, alius super alium ab Hasdrubale missus, vagos in littore,
quietosque in tentoriis suis, nihil minus quam hostem aut proe-
lium eo die exspectantes, conscendere naves propere atque arma
capere jubet; classem Romanam jam haud procul portu esse.
Haec equites dimissi passim imperabant. mox Hasdrubal ipse

