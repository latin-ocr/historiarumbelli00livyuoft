192 T. mvn mann xxv.

radina mercenariorum militum ducibus, ad Bomilcarem navigat,
classem in statione versa in Africam habentem ε atque, timentem
navale proelium, non tam quod impar viribus aut numero navium
esset, (quippe etiam plures habebat) quam quod venti aptiores
Romanae, quam suae, classi flarent, perpulit tandem, ut fortunam
navalis certaminis experiri vellet. Et Marcellus, quum et Sicu-
lum exercitum ex tota insula conciri videret, et cum ingenti
commeatu classem Punicam adventare, ne simui terra marique,
inclusus urbe hostium, urgeretur, quanquam impar numero
navium erat, prohibere aditu Syracusarum Bomilcarem constituit.
Duae classes infestae circa promontorium Pachynum stabant, ubi
prima tranquillitas maris in altum evexisset, concursurae. Itaque,
cadente jam Euro, qui per dies aliquot saevierat, prior Bomilcar
movit: cujus prima classis petere altum visa est, quo facilius
superaret promontorium. ceterum, postquam tendere ad se Ro-
manas naves vidit, incertum qua subita territus re, Bomilcar vela
in altum dedit, missisque nunciis Heracleam, qui onerarias retro
in Africam repetere juberent, ipse, Siciliam praetervectus,
Tarentum petit. Epicydes, a tanta repente destitutus spe, ne in
obsidionem, magna ex parte captae, urbis rediret, Agrigentum
navigat, exspectaturus magis eventum, quam inde quicquam
moturus.

XXVIII. Quae ubi in castra Siculorum sunt nunciata, Epi-
cydem Syracusis excessisse, a Karthaginiensibus relictam insulam,
et prope iterum Romanis traditam : legatos de conditionibus
dedendae urbis, explorata prius per colloquia voluntate eorum,
qui obsidebantur, ad Marcellum mittunt. Quum haud ferme
discreparet, quin, quae ubique regum fuissent, Romanorum essent,
Siculis cetera cum libertate ac legibus suis servarentur ; evocatis
ad colloquium his, quibus ab Epicyde creditae res erant, missos
se simul ad Marcellum, simul ad eos, ab exercitu Siculorum,
aiunt, ut una omnium, qm· obsiderentur, quique extra obsidionem
essent, fortuna esset, neve alteri proprie sibi paciscerentur quic-
quam. Recepti deinde ab iis, ut necessarios hospitesque alloque-
rentur, expositis, quae pacta jam cum Marcello haberent, oblata
spe salutis perpulere eos, ut secum praefectos Epicydis, Poly-
clitum, et Philistionem, et Epicydem, cui Sindon cognomen erat,
aggrederentur. interfectis iis, et multitudine ad concionem vocata,
et inopiam, qua ipsi inter se fremere occulte soliti erant, con-
questi, quanquam tot mala urgerent, negarunt, fortunam accu-
sandam esse, quod in ipsorum esset potestate, quamdiu ea
paterentur. Romanis causam oppugnandi Syracusas fuisse cari-
tatem Syracusanorum, non odium: nam, ut occupatas res ab
satellitibus Hannibalis, deinde Hieronymi, Hippocrate atque Epi-
cyde, audierint, tum bellum movisse, et obsidere urbem coepisse,
ut crudeles tyrannos ejus, non ut ipsam urbem, expugnarent.

