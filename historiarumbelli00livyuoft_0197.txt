Τ. mvn LIBER xxv. 193

Hippocrate vero interempto, Epicyde intercluso ab Syracusis, et
praefectis ejus occisis, Karthaginiensibus omni possessione Siciliae
terra marique pulsis, quam superesse causam Romanis, cur non,
perinde ac si Hiero ipse viveret, unicus Romanae amicitiae cultor,
incolumes Syracusas esse velint? Itaque nec urbi nec hominibus
aliud periculum, quam ab semet ipsis, esse, si occasionem recon-
ciliandi se Romanis praetermisissent, (eam autem, qualis illo
momento horae sit, nullam deinde fore) simul liberatos ab impo-
tentibus tyrannis apparuisset.

XXIX. Omnium ingenti assensu audita ea oratio est. Prae-
tores tamen prius creari, quam legatos nominari, placuit. ex
ipsorum deinde praetorum numero missi oratores ad Marcellum :
quorum princeps, ‘⁶ Neque primo‚’' inquit, ‘⁶ Syracusani a vobis
defecimus, sed Hieronymus, nequaquam tam in vos impiuS, quam
in nos ε nec postea pacem, tyranni caede compositam, Syracusanis
quisquam, sed satellites regii, Hippocrates atque Epicydes,
oppressis nobis hinc metu, hinc fraude, turbaverunt. nec quis-
quam dicere potest, aliquando nobis libertatis tempus fuisse, quod
pacis vobiscum non fuerit. Nunc certe, caede eorum, qui oppressas
tenebant Syracusas, quum primum nostri arbitrii esse coepimus,
extemplo venimus ad tradenda arma ; dedendos nos, urbem,
moenia3 nullam recusandam fortunam, quae imposita a vobis
fuerit. Gloriam captae nobilissimae pulcherrimaeque urbis Grae-
carum dei tibi dederunt, Marcelle. quicquid unquam terra mari-
que memorandum gessimus, id tui triumphi titulo accedit. Famae
ne credi velis, quanta urbs a te capta sit, quam posteris quoque
eam spectaculo esse ; quo quisque terra quisque mari venerit,
nunc nostra de Atheniensibus Karthaginiensibusque tropaea, nunc
'tua de nobis, ostendat : incolumesque Syracusas familiae vestrae,
sub clientela nominis Marcellorum tutelaque habendas, tradas.
Ne plus apud vos Hieronymi, quam Hieronis, memoria momenti
faciat. diutius ille multo amicus fuit, quam hic hostis: et illius
etiam benefacta persensistis 3 hujus amentia ad perniciem tantum
ipsius valuit.” Omnia et impetrabilia et tuta erant apud Roma-
nos. inter ipsos plus belli ac periculi erat. Namque transfugae,
tradi se Romanis rati, mercenariorum quoque militum auxilia
in eundem compulere metum ε arreptisque armis praetores primum
obtruncant, inde ad caedem Syracusanorum discurrunt ; quosque
fors obtulit irati interfecere, atque omnia, quae in promptu erant,
diripuerunt. tum, ne sine ducibus essent, sex praefectos creavere,
ut terni Achradinae ac Naso praeessent. Sedato tandem tumultu,
exsequentibus sciscitando mercenariis, quae acta cum Romanis
essent, dilucere, id quod erat, coepit, aliam suam ac perfugarum
causam esse.

XXX. In tempore legati a Marcello redierunt, falsa eos suspi-
cione incitatos memorantes, nec causam expetendae poenae eorum

1

