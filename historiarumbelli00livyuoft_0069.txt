T. mvn LIBER xxn. 65

speciem parti utrique praebuisse novi praesidii, cum Q. Fabio ab
Roma venientis : Hannibalem insidiarum quoque aliquid timen-
tem recepisse suos: Romanum, insecutum, adjuvante Samnite,
duo castella eo die expugnasse t sex millia hostium caesa, quinque
admodum Romanorum. tamen, in tam pari prope clade, famam
egregiae victoriae cum vanioribus literis magistri equitum Romam
perlatam.

XXV. De his rebus persaepe et in senatu et in concione
actum est. Quum, laeta civitate, dictator unus m'hil nec famae,
nec literis, crederet3 ut vera omnia essent, secunda se magis,
quam adversa, timere diceret3 tum Μ. Metilius, tribunus plebis,
Id enim ferendum esse negat. Non praesentem solum dictatorem
obstitisse rei bene gerendae, sed absentem etiam gestae obstare :
et in ducendo bello sedulo tempus terere, quo diutius in magis-
tratu sit, solusque et Romae et in exercitu imperium habeat.
Quippe consulum alterum in acie cecidisse3 alterum, specie
classis Punicae persequendae, procul ab Italia ablegatum. Duos
praetores Sicilia atque Sardinia occupatos, quorum neutra hoc
tempore provincia praetore egeat: M. Minucium, magistrum
equitum, ne hostem videret, ne quid rei bellicae gereret, prope in
custodiam habitum. Itaque Hercule, non Samnium modo, quo
jam, tanquam trans Iberum agro, Poenis concessum sit, et Cam-
panum Calenumque et Falernum agros pervastatos esse, sedente
Casilini dictatore, et legionibus populi Romani agrum suum
tutante : exercitum, cupientem pugnare, et magistrum equitum,
clausos prope intra vallum retentos 3 tanquam hostibus captivis,
arma adempta. tandem ut abscesserit inde dictator, ut obsidione
liberatos, extra vallum egressos, fudisse ac fugasse hostes. Quas
ob res, si antiquus animus plebi Romanae esset, audaciter se
laturum fuisse de abrogando Q. Fabii imperio: nunc modicam
rogationem promulgaturum de aequando magistri equitum et
dictatoris jure: nec tamen, ne ita quidem, prius mittendum ad
exercitum Q. Fabium, quam consulem in locum C. Flaminii
suffecisset. Dictator concionibus se abstinuit, in actione minime
popularis. ne in senatu quidem satis aequis auribus audiebatur
tunc, quum hostem verbis extolleret, bienniique clades per teme-
ritatem atque inscientiam ducum acceptas referret ; magistroque
equitum, quod contra dictum suum pugnasset, rationem diceret
reddendam esse. Si penes se summa imperii consiliique sit,
propediem effecturum, ut sciant homines, bono imperatori haud
magni fortunam momenti esse; mentem rationemque dominari.
Se in tempore et sine ignominia servasse exercitum, quam multa
millia hostium occidisse, majorem gloriam esse. Hujus generis
orationibus frustra habitis, et consule creato M. Atilio Regulo,
ne praesens de jure imperii dimicaret, pridie quam rogationis
ferendae dies adesset, nocte ad exercitum abiit. Luce orta,

