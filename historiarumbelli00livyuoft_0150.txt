146 Τ. mvn mann xxw.

ceteri ex conjuratis ad exercitum obtinendum remansissent, Theo-
dotus et Sosis regiis equis, quanto maximo cursu poterant, ut'
ignaros omnium regios opprimerent, Syracusas contendunt. cete-
rum praevenerat non fama solum, (qua nihil in talibus rebus est
celerius) sed nuncius etiam ex regiis servis. Itaque Andranodorus
et Insulam, et arcem, et alia, quae poterat, quaeque opportuna
erant, praesidiis firmarat. Hexapylo Theodotus ac Sosis post
solis occasum jam obscura luce invecti, quum cruentam regiam
vestem atque insigne capitis ostentarent, travecti per Tycham,
simul ad libertatem simul ad arma vocantes, in Achradinam
convenire jubent. Multitudo, pars procurrit in vias, pars in
vestibulis stat, pars ex tectis fenestrisque prospectant, et, quid
rei sit, rogitant. Omnia luminibus collucent, strepituque vario
complentur. armati locis patentibus congregantur: inermes ex
Olympii J ovis templo spolia Gallorum Illyriorumque, dono data
Hieroni a populo Romano, fixaque ab eo, detrahunt, precantes
J ovem, ut volens propitius praebeat sacra arma, pro patria, pro
deum delubris, pro libertate, sese armantibus. Haec quoque
multitudo stationibus per principes regionum urbis dispositis
adjungitur. In Insula inter cetera Andranodorus praesidiis firmat
horrea publica. Locus saxo quadrato septus, atque areis in mo-
dum enumitus, capitur ab juventute, quae praesidio ejus loci
attributa erat ; mittuntque nuncios in Achradinam, horrea
frumentumque in senatfis potestate esse.

XXII. Luce prima populus omnis, armatus inermisque, in
Achradinam ad curiam convenit. ibi pro Concordiae ara, quae in
eo sita loco erat, ex principibus unus, nomine Polyaenus, con-
cionem et liberam et moderatam habuit: Servitudinis indigni-
tatisque homines expertos adversus notum malum irritatos esse.
Discordia civilis quas importet clades, audisse magis a patribus
Syracusanos, quam ipsos vidisse. Arma quod impigre ceperint,
laudare: magis laudaturum, si non utantur, nisi ultima neces-
sitate coacti. In praesentia legatos ad Andranodorum mitti
placere, qui denuncient, ut in potestate senatus ac populi sit;
portae Insulae pateant 3 recedat praesidium. Si tutelam alieni
regni suum regnum velit facere, eundem se censere, multo acrius
ab Andranodoro, quam ab Hieronymo, repeti libertatem. Ab
hac concione legati missi sunt. Senatus inde haberi coeptus est.
quod sicut, regnante Hierone, manserat publicum consilium, ita
post mortem ejus, antea eam diem, nulla de re neque convocati
neque consulti fuerant. Ut ventum ad Andranodorum est, ipsum
quidem movebat et civium consensuS, et quum aliae occupatae
urbis partes, tum pars Insulae, velut munitissima, prodita atque
alienata. Sed evocatum eum ab legatis Damarata uxor, filia
Hieronis, inflata adhuc regiis animis ac muliebri spiritu, admonet
· saepe usurpatae Dionysii tyranni vocis: qua, pedibus tractum,

