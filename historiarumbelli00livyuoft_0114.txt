ΗΟ τ. mvn menn xxm.

sent, ubi intravit agmen saltum, tum extremas arborum succisarum
impellunt. quae, alia in aliam, instabilem per se ae male hae-
rentem, incidentes, ancipiti strage arma, viros, equos, obruerunt,
ut vix decem homines effugerent. Nam, quum exanimati
plerique essent arborum truncis fragmentisque ramorum, ceteram
quoque multitudinem, inopinato malo trepidam, Galli, saltum
omnem armati circumsidentes, interfecerunt; paucis e tanto
numero captis, qui, fluminis pontem petentes, obsesso ante ab
hostibus ponte interclusi sunt. Ibi Postumius, omni vi, ne
caperetur, dimicans, occubuit. spolia corporis caputque ducis
praecisum Boii ovantes templo, quod sanctissimum est apud eos,
intulere 3 purgato inde capite, ut mos iis est, calvam auro caela-
vere. idque sacrum vas iis erat, quo solennibus libarent: pocu-
lumque idem sacerdoti esse, ac templi antistitibus. Praeda quoque
haud minor Gallis, quam victoria, fuit. nam, etsi magna pars
animalium strage silvae oppressa erat, tamen ceterae res, quia
nihil dissipatum fuga est, stratae per omnem jacentis agminis
ordinem inventae sunt.

XXV. Hac nunciata clade, quum per dies multos in tanto
pavore fuisset civitas, ut, tabernis clausis, velut nocturna solitu-
dine per urbem aeta, senatus aedilibus negotium daret, ut urbem
circumirent, aperirique tabernas, et moestitiae publicae speeiem
urbi demi, juberent3 tum Ti. Sempronius senatum habuit, con-
solatusque Patres est, et adhortatus, ne, qui Cannensi ruinae non
succubuissent, ad minores calamitates animos submitterent. quod
ad Karthaginienses hostes Hannibalemque attinet, prospera modo
essent, sicut speraret futura, Gallicum bellum et omitti tuto et
differri posse: ultionemque eam fraudis in deorum ac populi
Romani potestate fore. De hoste Poeno, exercitibusque, per
quos id bellum gereretur, consultandum atque agitandum. Ipse
primum, quid pedit-um equitumque, quid civium, quid sociorum
in exercit-u esset dictatoris, disseruit. Tum Marcellus suarum
copiarum summam exposuit. Quid in Apulia cum C. Terentio
consule esset, a peritis quaesitum est. nec, unde consulares exer-
citus satis firmi ad tantum bellum efficerentur, inibatur ratio.
itaque Galliam, quanquam stimulabat justa ira, omitti eo anno
placuit. Exercitus dictatoris consuli decretus est. De exercit-u
Marcelli, qui eorum ex fuga Cannensi essent, in Siciliam eos
traduci, atque ibi militare, donec in Italia bellum esset, placuit.
eodem ex dictatoris legionibus rejici militem minimi quemque
roboris, nullo praestituto militiae tempore, nisi qui stipendiorum
legitimorum esset. Duae legiones urbanae alteri consuli, qui in
locum L. Postumii suffectus esset, decretae sunt 3 eumque, quum
primum salvis auspiciis posset, creari placuit ε legiones praeterea
duas primo quoque tempore ex Sicilia acciri ; atque inde consul,
cui legiones urbanae evenissent, militum sumeret quantum opus

