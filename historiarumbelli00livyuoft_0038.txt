34 T. mvn LIBER xxr.

lato, jaculatores fugerunt inter subsidia ad secundam aciem. inde
equitum certamen erat aliquamdiu anceps. dein, quia turbabant
equos pedites intermixti, multis labentibus ex equis, aut desili-
entibus, ubi suos premi circumventos vidissent, jam magna ex
parte ad pedes pugna ierat: donec Numidae, qui in cornibus
erant, circumvecti paululum, ab tergo se ostenderunt. Is pavor
perculit Romanos, auxitque pavorem consulis vulnus, periculum-
que intercursu, tum primum pubescentis, filii propulsatum. Hic
erat juvenis, penes quem perfecti hujusce belli laus est, Africanus
ob egregiam victoriam de Hannibale Poenisque appellatus.
Fuga tamen effusa jaculat-,orum maxime fuit, quos primos Numi-
dae invaserunt. Alius confertus equitatus consulem, in medium
acceptum, non armis modo sed etiam corporibus suis protegens,
in castra, nusquam trepide neque effuse cedendo, reduxit. Servati
consulis decus Coelius ad servum, natione Ligurem, delegat.
malim equidem de filio verum esse, quod et plures tradidere
auctores, et fama obtinuit.

XLVII. Hoc primum cum Hannibale proelium fuit: quo
facile apparuit, et equitatu meliorem Poenum esse, et ob id
campos patentes, quales sunt inter Padum Alpesque, bello gerendo
Romanis aptos non esse. Itaque proxima nocte, jussis militibus
vasa silentio colligere, castra ab Ticino mota, festinatumque ad
Padum estÍ¾ ut ratibus, quibus junxerat flumen, nondum reso-
lutis, sine tumultu atque insectatione hostis, copias trajiceret.
Prius Placentiam pervenere, quam satis sciret Hannibal ab Ticino
profectos : tamen ad sexcentos moratorum in citeriore ripa,
segniter ratem solventes, cepit. transire non potuit pontem, ut
extrema resoluta erant, tota rate in secundam aquam labente.
Coelius auctor est, Magonem cum equitatu et Hispanis peditibus
flumen extemplo transnasse3 ipsum Hannibalem per superiora
Padi vada exercitum traduxisse, elephantis in ordinem ad susti-
nendum impetum fluminis oppositis. Ea peritis amnis ejus vix
fidem fecerint. nam neque equites, armis equisque salvis, tantam
vim fluminis superasse verisimile est, ut jam Hispanos omnes
infiati transvexerint utres: et multorum dierum circuitu Padi
vada petenda fuerant, qua exercitus gravis impedimentis traduci
posset. Potiores apud me auctores sunt, qui biduo vix locum
rate jungendo flumini inventum tradunt 3 ea cum Magone equites
Hispanorum expeditos praemissos. dum Hannibal, circa flumen
legationibus Gallorum audiendis moratus, trajicit gravius peditum
agmen, interim Mago equitesque ab transitu fluminis diei unius
itinere Placentiam ad hostes contendunt. Hannibal paucis post
diebus sex millia a Placentia castra communivit, et postero die,
in conspectu hostium acie directa, potestatem pugnae fecit.

XLVIII. Insequenti nocte caedes in castris Romanis, tumultu
tamen quam re major, ab auxiliaribus Gallis facta est. ad duo

