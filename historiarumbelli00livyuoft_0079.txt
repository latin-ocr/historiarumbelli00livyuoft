τ. mvn LIBER xxn. 75

Romanus, quod Hannibal, Poenus imperator, cupiet. duobus
ducibus unus resistas, oportet: resistes autem, adversus famam
rumoresque hominum si satis firmus steteris3 si te neque collegae
vana gloria, neque tua falsa infamia moverit. Veritatem laborare
nimis saepe, aiunt, exstingui nunquam. Gloriam qui spreverit,

veram habebit. Sine, timidum pro cauto, tardum pro conside-

rato, imbellem pro perito belli, vocent. malo te sapiens hostis
metuat, quam stulti cives laudent. Omnia audentem contemnet
Hannibal : nil temere agentem metuet. Nec ego, ut nihil agatur,
moneo ; sed ut agentem te ratio ducat, non fortuna ε tuae potes-
tatis semper, tuaque omnia sint. armatus intentusque sis ε neque
occasioni tuae desis, neque suam occasionem hosti des. Omnia
non properanti clara certaque erunt. festinatio improvida est, et
caeca.''

XL. Adversus ea oratio consulis haud sane laeta fuit, magis
fatentis, ea, quae diceret, vera, quam facilia factu, esse. Dicta
tori magistrum equitum intolerabilem fuisse ; quid consuli adver-
sus collegam seditiosum ac temerarium virium atque auctoritatis
fore? Se populare incendium priore consulatu semiustum effu—
gisse: optare, ut omnia prospere evenirent. at, si quid adversi
caderet, hostium se telis potius, quam suffragiis iratorum civium,
caput objecturum. Ab hoc sermone profectum Paullum tradunt,
prosequentibus primoribus Patrum. Plebeium consulem sua
plebes prosecuta, turba, quam dignitate, conspectior. Ut in
castra venerunt, permixto novo exercitu ac vetere, castris bifariam
factis, ut nova minora essent propius Hannibalem, in veteribus
major pars, et omne robar virium esset: tum, consulum anni
prioris, M. Atilium, aetatem excusantem, Romam miserunt;
Geminum Servilium in minoribus castris legioni Romanae, et
socium peditum equitumque duobus millibus, praeficiunt. Han-
nibal, quanquam parte dimidia auctas hostium copias cernebat,
tamen adventu consulum mire gaudere. non solum enim nihil ex
raptis in diem commeatibus superabat, sed ne, unde raperet,
quidem quicquam reliqui erat, omni undique frumento, post—
quam ager parum tutus erat, in urbes munitas convecto ; ut vix
decem dierum (quod compertum postea est) frumentum super-
esset, Hispanorumque ob inopiam transitio parata fuerit, si
maturitas temporum exspectata foret.

XLI. Ceterum temeritati consulis ac praepropero ingenio ma-
teriam etiam fortuna dedit: quod in prohibendis praedatoribus
tumultuario proelio, ae procursu magis militum, quam ex prae-
parato aut jussu imperatorum, orto, haudquaquam par Poenis
dimicatio fuit. ad mine et septingenti caesi, non plus centum
Romanorum sociorumque occisis. ceterum victoribus, effuse
sequentibus, metu insidiarum obstitit Paullus consul, cujus eo
die (nam alternis imperitabant) imperium erat, Varrone indig—

