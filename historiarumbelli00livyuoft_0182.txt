178 T. mvn mmm xxv.

nam mihi ita Jupiter fatus est.’' Et Diomedis Argivi campos et
Cannam fiumen, qui militaverant·in iis locis, juxta atque ipsam
cladem, agnoscebant. Tum alterum carmen recitatum, non eo
tantum obscurius, quia incertiora futura praeteritis sunt, sed
perplexius etiam scripturae genere. “ Hostem, Romani, si expel-
lere vultis, vomicamque quae gentium venit longe, Apollini
vovendos censeo ludos, qui quotannis comiter Apollini fiant:
quum populus dederit ex publico partem, privati uti conferant
pro se suisque. Iis ludis faciendis praeerit praetor is, qui jus
populo plebeique dabit summum. Decemviri Graeco ritu hostiis
sacra faciant. Haec si recte faxitis, gaudebitis semper, fietque
res vestra melior ; nam is divus exstinguet perduelles vestros, qui

vestros campos pascunt placide.” Ad id carmen explanandum ’

diem unum sumpserimt. postero die senatusconsultum factum est,
ut decemviri libros de ludis Apollini, reque divina faciunda,
inspicerent. Ea quum inspecta relataque ad senatum essent,
censuerunt Patres, Apollini ludos vovendos faciundosque3 et,
quando ludi facti essent, duodecim millia aeris praetori ad rem
divinam, et duas hostias majores dandas. Alterum senatuscon-
sultum factum est, ut decemviri saera Graeco ritu facerent, iisque
hostiis: Apollini bove aurato et capris duabus albis auratis, La-
tonae bove femina aurata. Ludos praetor in circo maximo quum
facturus esset, edixit, ut populus per eos ludos stipem Apollini,
quantam commodum esset, conferret. Haec est origo ludorum
Apollinarium, victoriae, non valetudinis, ergo, ut plerique rentur,
votorum factorumque. populus coronatus spectavit: matronae
supplicavere: vulgo apertis januis in propatulis epulati sunt,
celeberque dies omni ceremoniarum genere fuit.

XIII. Quum Hannibal circa Tarentum, consules ambo in
Samnio essent, sed circumsessuri Capuam viderentur3 quod malum
diuturnae obsidionis esse solet, jam famem Campani sentiebant,
quia sementem facere prohibuerant eos Romani exercitus· Itaque
legatos ad Hannibalem miserunt, orantes, ut prius, quam con-
sules in agros suos educerent legiones, viaeque omnes hostium
praesidiis insiderentur, frumentum ex propinquis locis convehi
juberet Capuam. Hannibal Hannonem ex Bruttiis cum exercitu
in Campaniam transire, et dare operam, ut frumenti copia fieret
Campanis, jussit. Hanno, ex Bruttiis profectus cum exercitu,
vitabundus castra hostium consulesque, qui in Samnio erant,
quum Benevento jam appropinquaret, tria passuum millia ab
ipsa urbe loco edito castra posuit: inde ex sociis circa. populis,
quo aestate comportatum erat, devehi frumentum in castra jussit 3
praesidiis datis, quae commeatus eos prosequerentur. Capuam
inde nuncium misit, qua die in castris ad accipiendum fmmentum
praesto essent, omni undique genere vehiculorum jumentorumque
ex agris contracto. Id pro cetera. socordia negligentiaque a

