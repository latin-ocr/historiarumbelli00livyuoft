168 Τ. mvn LIBER xxv.

speris aliquot populationibus in agro Bruttio justi ducis speciem
nactus, tumultuario exercitu coacto, cum Hannone conflixisset.
Magna ibi vis hominum, sed inconditae turbae agrestium servo-
rumque, caesa aut capta cst: minimumque jacturae fuit, quod
praefectus inter ceteros est captus, et tum temerariae pugnae
auctor, et ante publicanus omnibus malis artibus et reipublicae
et societatibus infidus damnosusque. Sempronius consul in Lu-
canis multa proelia parva, haud ullum dignum memoratu, fecit,
et ignobilia oppida Lucanorum aliquot expugnavit. Quo diutius
trahebatur bellum, et variabant secundae adversaeque res non
fortunam magiS, quam animos, hominum3 tanta religio, et ea
magna ex parte externa, civitatem incessit, ut aut homines, aut
dii, repente alii viderentur facti. nec jam in secreto modo atque
intra parietes abolebantur Romani ritus3 sed in publico etiam,
ac foro Capitolioque, mulierum turba erat, nec sacrificantium
nec precantium deos patrio more. Sacrificuli ac vates ceperant
hominum mentes: quorum numerum auxit rustica plebs, ex
incultis diutino bello infestisque agris egestate et metu in urbem
compulsa3 et quaestus ex alieno errore facilis, quem velut- ex
concessae artis usu exercebant. Primo secretae bonormn indig—
nationes exaudiebantur : deinde ad Patres etiam et ad publicam
querimoniam excessit res. Incusati graviter ab senatu aediles
triumvirique capitales, quod non prohiberent, quum emovere
eam multitudinem e foro, ac disjicere apparatus sacrorum, conati
essent, haud procul afuit, quin violarentur. Ubi potentius jam
esse id malum apparuit, quam ut minores per magistratus seda-
retur, M. Atilio, praetori urbis, negotium ab senatu datum est,
ut his religionibus populum liberaret. Is et in concione senatus-
consultum recitavit‚ et edixit, ut, quicunque libros vaticinos
precationesve, aut artem sacrificandi conscriptam, haberet, eos
libros omnes literasque ad se ante Kalendas Apriles deferret:
neu quis, in publico sacrove loco, novo aut externo ritu
sacrificaret.

II. Et aliquot publici sacerdotes mortui eo anno sunt: L.
Cornelius Lentulus, pontifex maximus, et C. Papirius C. F. Maso
pontifex, et P. Furius Philus augur, et C. Papirius L. F. Maso,
decemvir sacrorum. In Lentuli locum M. Cornelius Cethegus,
in Papirii Cn. Servilius Caepio, pontifices suffecti sunt. augur
creatus L. Quinctius Flamininus, decemvir sacrorum L. Cornelius
Lentulus. Comitiorum consularium jam appetebat tempus ; sed,
quia consules a bello intentos avocare non placebat, Ti. Sempro-
nius consul comitiorum causa dictatorem dixit C. Claudium
Centhonem. ab eo magister equitum est dictus Q. Fulvius Flaccus.
Dictator primo comitiali die creavit consules Q. Fulvium Flac-
cum, magistrum equitum, et Ap. Claudium Pulchrum, cui Sicilia
provincia in praetura fuerat. Tum praetores creati Cn. Fulvius

