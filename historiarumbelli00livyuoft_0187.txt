T. mvn LIBER xxv. 183

armaque et corpora cadant. Lucanum proditorem ac transfugam
omnes peterent. qui eam victimam prae se ad inferos misisset,
eum decus eximium egregiumque solatium suae morti inventu-
rum. Inter haec dicta paludamento circum laevum brachium
intorto, (nam ne scuta quidem secum extulerant) in hostes impe-
tum fecit. Major, quam pro numero hominum, editur pugna.
jaculis maxime aperta corpora Romanorum, et, quum undique
ex altioribus locis in cavam vallem conjectus esset, transfiguntur.
Gracchum, jam nudatum praesidio, vivum capere Poem' nituntur.
ceterum ille, conspicatus Lucanum hospitem inter hostes, adeo
infestus confertos invasit, ut parci ei sine multorum pernicie non
posset. Exanimem eum Mago extemplo ad Hannibalem misit,
ponique cum captis simul fascibus ante tribunal imperatoris jussit.
Haec vera fama est. Gracchus in Lucanis ad campos, qui Veteres
vocantur, periit.

XVII. Sunt, qui in agro Beneventano, prope Calorem fluvium,
ostendant, a castris cum lictoribus ac tribus servis lavandi causa
progressum, quum forte inter salicta innata ripis laterent hostes,
nudum atque inermem, saxisque, quac volvit amnis, propug»
nantem, interfectum. Sunt, qui, aruspicum monitu quingentos
passus a castris progressum, uti loco puro ea, quae ante dicta
prodigia sunt, procuraret, ab insidentibus forte locum duabus
turmis Numidarum circumventum scribant. adeo nec locus nec
ratio mortis in viro tam claro et insigni constat. Funeris quoque
Gracchi varia est fama. Alii in castris Romanis sepultum ab
suis, alii ab Hannibale (et ea vulgatior fama est) tradunt in
vestibulo Punicorum castrorum rogum exstructum esse: arma-
tum exercitum decucurrisse cum tripudiis Hispanorum, moti—
busque armorum et corporum suae cuique genti assuetis, ipso
Hannibale omni rerum verborumque honore exsequias celebrante.
Haec tradunt, qui in Lucanis rei gestae auctores sunt. Si illis,
qui ad Calorem fluvium interfectum memorant, credere velis,
capitis tantum Gracchi hostes potiti sunt: eo delato ad Hanni-
balem, missus ab eo confestim Carthalo, qui in castra Romana ad
Cn. Cornelium quaestorem deferret. is funus imperatoris in castris,
celebrantibus cum exercitu Beneventanis, fecit.

XVIII. Consules, agrum Campanum ingressi, quum passim
popularentur, eruptione oppidanorum et Magonis cum equitat-u
territi et trepidi, ad signa milites, palatos passim, revocarunt t et,
vixdum instructa acie fusi, supra mille et quingentos milites
amiserunt. Inde ingens ferocia, superbae suopte ingenio, genti
crevit, multisque proeliis lacessebant Romanos: sed intentiores
ad cavendum consules una pugna fecerat, incaute atque incon—
sulte inita. Restituit tamen his animos, et illis minuit audaciam,
parva una res. sed in bello nihil tam leve est, quod non magnae
interdum rei momentum faciat. Τ. Quinctio Crispino Badius

