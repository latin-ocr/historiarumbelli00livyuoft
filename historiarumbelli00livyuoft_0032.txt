28 T. L1v11 LIBER xm.

cendunt, ardentiaque saxa infuso aceto putrefaciunt. Ita torridam
incendio rupem ferro pandunt, molliuntque anfractibus modicis
clivos, ut non jumenta solum, sed elephanti etiam, deduci pos-
sent. Quatriduum circa rupem consumptum, jumentis prope
fame absumptis3 nuda enim fere cacumina sunt, et, si quid est
pabuli, obruunt nives. Inferiora valles et apricos quosdam colles
habent, rivosque prope silvas, et jam humano cultu digniora loca.
Ibi jumenta in pabulum missa, et quies muniendo fessis homini-
bus data triduo. inde ad planum descensum, et jam locis molliori-
bus et accolarum ingeniis.

XXXVIII. Hoc maxime modo in Italiam perventum est,
quinto mense a Karthagine Nova, (ut quidam auctores sunt)
quintodecimo die Alpibus superatis. Quantae copiae transgresso
in Italiam Hannibali fuerint, nequaquam inter auctores constat.
qui plurimum, centum millia peditum, viginti equitum, fuisse
scribunt; qui minimum, viginti millia peditum, sex equitum.
L. Cincius Alimentus, qui captum se ab Hannibale scribit,
maxime auctor me moveret, nisi confunderet numerum Gallis
Liguribusque additis3 cum his octoginta millia peditum, decem
quitum, adducta in Italiam : (magis affluxisse verisimile est, et
ita quidam auctores sunt.) ex ipso autem audisse Hannibale,
postquam Rhodanum transierit, triginta sex millia hominum,
ingentemque numerum equorum et aliorum jumentorum amisisse,
in Taurinis, quae Gallis proxima gens erat, in Italiam digresso.
id quum inter omnes constet, eo magis miror ambigi, quanam
Alpes transierit ; et vulgo credere, Penino, atque inde nomen ei
jugo Alpium inditum, transgressum. Coelius per Cremonis
jugum dicit transisse. qui ambo saltus eum non in Taurinos, sed
per Salassos montanos ad Libuos Gallos deduxissent. Nec veri-
simile est, ea tum ad Galliam patuisse itinera3 utique, quae ad
Peninum ferunt, obsepta gentibus semigermanis fuissent. neque,
Hercule, montibus his (si quem forte id movet) ab transitu
Poenorum ullo Veragri, incolae jugi erS, nerunt nomen inditum ;
sed a deo, quem, in summo sacratum vertice, Peninum montani
appellant.

XXXIX. Peropportune ad principia rerum, Taurinis, proximae
genti, adversus Insubres motum bellum erat. sed armare exer-
citum Hannibal, ut parti alteri auxilio esset, in reficiendo maxime
sentientem contracta ante mala, non poterat. otium etenim ex
labore, copia ex inopia, cultus ex illuvie tabeque, squalida et
prope efferata corpora varie movebant. Ea P. Cornelio consuli
eausa fuit, quum Pisas navibus venisset, exercitu a Manlio Atilio-
qu'e accepto, tirone, et in novis ignominiis trepido, ad Padum
festinandi ; ut cum hoste nondum refecto manum consereret. sed,
quum Placentiam consul venit, jam ex stativis moverat Hanni-
bal ; Taurinorumque unam urbem, caput gentis ejus, quia volentis

