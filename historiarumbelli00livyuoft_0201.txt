Τ. mvn mmm xxv. 197

turbaret. noctibus quoque saepe incursu repentino in portis vallo-
que trepidatum est ; nec aut locus aut tempus ullum vacuum a
metu ac sollicitudine erat Romanis ε compulsisque intra vallum,
adempto rerum omnium usu, quum prope justa obsidio esset,
futuramque arctiorem eam appareret, si se Indibilis, quem cum
septem millibus et quingentis Suessetanorum adventare fama
erat, Poenis conjunxisset : dux cautus et providens, Scipio, victus
necessitatibus, temerarium capit consilium, ut nocte Indibili
obviam iret, et, quocunque occurrisset loco, proelium consereret.
Relicto igitur modico praesidio in castris, praepositoque T. F ontejo
legato, media nocte profectus, cum obviis hostibus manus con-
seruit. Agmina magis, quam acies, pugnabant : superior tamen,
ut in tumultuaria pugna, Romanus erat. ceterum et equites
Numidae repente, quos fefellisse se dux ratus erat, ab lateribus
circumfusi, magnum terrorem intulere. Contracto adversus
Numidas certamine novo, tertius insuper advenit hostis, duces
Poeni, assecuti ab tergo jam pugnantes: ancepsque proelium
Romanos circumsteterat, incertos in quem potissimum hostem,
quamve in partem, conferti eruptionem facerent. Pugnanti
hortantique imperatori, et offerenti se ubi plurimus labor erat,
latus dextrum lancea trajicitur: cuneusque is hostium, qui in
confertos circa ducem impetum fecerat, ut exanimem labentem
ex equo Scipionem vidit, alacres gaudio 011111 clamore per totam
aciem nunciantes discurrunt, imperatorem Romanum cecidisse.
Haec pervagata passim vox, ut et hostes haud dubie pro victori-
bus, et Romani pro victis essent, fecit. Fuga confestim ex acie,
duce amisso, -fieri coepta est. ceterum, ut ad erumpendum inter
Numidas, leviumque armorum alia auxilia, haud difficilis res
erat3 ita effugere tantum equitum, aequantiumque equos velo-
citate peditum, vix poterant : caesique prope plures in fuga, quam
in pugna, sunt. nec superfuisset quisquam, ni, praecipiti jam ad
vesperum die, nox intervenisset.

XXXV. Haud segniter inde duces Poeni fortuna usi, confestim
c proelio, vix necessaria quiete data militibus, ad Hasdrubalem
Hamilcaris citatum agmen rapiunt, non dubia spe, quum juncti
essent, debellari posse. Quo ubi est ventum, inter exercitus
ducesque, victoria recenti laetos, gratulatio ingens faeta, impera-
tore tanto cum omni exercitu deleto, et alteram pro haud dubio
parem victoriam exspectantes. Ad Romanos nondum quidem
fama tantae cladis pervenerat ; sed moestum quoddam silentium
erat, et tacita divinatio, qualis jam praesagientibus animis immi-
nentis mali esse solet. Imperator ipse, praeterquam quod ab sociis
se desertum, hostium tanturn 'auctas copias, sentiebat, conjectura
etiam et ratione ad suspicionem acceptae cladis, quam ad ullam
bonam spem, pronior erat: Quonam modo enim Hasdrubalem
ae Magonem, nisi defunctos suo bello, sine certamine adducere

