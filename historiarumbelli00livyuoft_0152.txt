148 r.1.1vn mnan xxrv.

eos senatum, adeunt. Ab Hannibale se missos praedicant ad
flierony mum, tanquam amicum ac socium. paruisse imperio
ejus, cujus imperator suus moluerit. velle ad Hannibalem redire.
ceterum, quum iter tutum non sit, vagantibus passim per totam
Siciliam Romanis armis, petere, ut praesidii dent aliquid, quo
Locros in Italiam perducantur. gratiam magnam eos parva opera
apud Hannibalem inituros. Facile res impetrata: abire enim
duces regios, quum peritos militiae, tum egentes eosdem atque
audaces, cupiebant: sed, quod volebant, non, quam maturato
opus erat, naviter expediebant. Interim juvenes militares et
assueti militibus, nunc apud eos ipsos, nunc apud transfugas,
quorum maxima pars ex navalibus sociis Romanorum erat, nunc
etiam apud infimae plebis homines, crimina serebant in senatum
optimatesque z id moliri clam eos atquc struere, ut Syracusae per
speciem reconciliatae societatis in ditione Romanorum sint, dein
factio et pauci auctores foederis renovati dominentur.

XXIV. His audiendis credendisque opportuna multitudo, major
in dies, Syracusas confluebat: nec Epicydi solum spem novan-
darum rerum‚ sed Andranodoro etiam, praebebat. Qui, fessus
tandem uxoris vocibus, monentis, nunc illud esse tempus occu·
pandi res, dum turbata omnia nova atque incondita libertate
essent, dum regiis stipendiis pastus obversaretur miles, dum ab
Hannibale missi duces, assueti militibus, juvare possent incepta ;
cum Themisto, cui Gelonis filia nupta, rem consociatam paucos
post dies Aristoni cuidam, tragico actori, cui et alia arcana com-
mittere assuerat, incaute aperit. Huic et genus et fortuna honesta
erant ; nec ars, quia nihil tale apud Graecos pudori est, ea defor-
mabat. itaque, fidem potiorem ratus, quam patriae debebat, indi—
cium ad praetores defert. Qui, ubi rem haud vanam esse certis
indiciis compererunt, consultis senioribus, et auctoritate eorum
praesidio ad fores posito, ingressos curiam Themistum atquc
Andranodorum interfecerunt: et, quum tumultus ab re in spe-
ciem atrociore, causam aliis ignorantibus, ortus esset, silentio
tandem facto, indicem in curiam introduxerunt. Qui quum
ordine omnia edocuisset, et principium conjurationis factum ab
Harmoniae, Gelonis filiae, nuptiis, quibus Themisto juncta esset ;
Afrorum Hispanorumque auxiliares instructos ad caedem prae-
torum principumque aliorum; bonaque eorum praedae futura
interfectoribus pronunciatum ; jam mercenariorum manum,
assuetam imperiis Andranodori, paratam fuisse ad Insulam rursus
occupandam 3 singula deinde, quae per quosque agerentur, totam-
que viris armisque instructam conjurationem, ante oculos posuis-
set: senatui quidem tam jure caesi, quam Hieronymus, videbantur.
Ante curiam variae atque incertae rerum multitudinis clamor
erat. quam, ferociter minitantem in vestibulo curiae, corpora

