AD LECTOREM.

ΙΝ hae quarta horum Livii librorum editione, quam summa cura
ac diligentia recognovimus, quamque inter emendatissimas nume-
rari posse speramus, accuratissimam 'rhomae Ruddimanni edi-
tionem, quae anno 1751 Edinburgi in lucem prodiit, in plerisque
secuti sumus. Si quando a viro doctissimo discessimus, id fecimus,
non incertis conjecturis indulgentes, sed veterum librorum aucto-
ritate freti.

In hos scriptoris eximii libros, qui librariorum ignorantia
permultis in locis foedissime corrupti sunt, notas adjecimus, par—
tim aliorum, partim nostras; quibus adjuti, adolescentes vel de
lectione variante certius judicare, vel auctoris sensum facilius
assequi, possent. Notae, in quibus adolescentium utilitatem
praecipue spectavimus, adhuc quidem non ultra duos libros priores
excurrunt : at, si horum librorum lectionem studiosae juventuti
vel jucundiorem vel expeditiorem facere existimentur, augere et
ulterius extendere in animo est.

Ubi de cujusvis loci sententia satis constaret, eam interpun-
gendi rationem secuti sumus, quae auctoris sensum lectori quam
maxime obvium reddere videbatur. Ubi vero ab editoribus
doctissimis dissentiremus, opinionem nostram, et distinguendi
rationem, in notis proponere melius duximus, rem omnem erudito
lectori dijudicandam relinquentes.

