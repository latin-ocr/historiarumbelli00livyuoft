Τ. mvn mmm xx1v. ,159

danis exitus, pars maxima super theatrum circaque, assueti et
ante spectaculis concionum, consistunt. Productus ad populum
a magistratibus, praefectus Romanus, quum consulis ea de re jus
ac potestatem esse, non suam, et pleraque eadem, quae pridie,
dixisset ; primo sensim, ac plures, reddere claves, dein jam una
voce id omnes juberent, cunctantique ac differenti ferociter
minitarentur, nec viderentur ultra vim ultimam dilaturi: tum
praefectus toga signum, ut convenerat, dedit. militesque, intenti
dudum ac parati, alii superne in aversam concionem, clamore
sublato, decurrunt, alii ad exitus theatri conferti obsistunt. Cae-
duntur Hennenses cavea inclusi: coacervanturque, 11011 caede
solum, sed etiam fuga 3 quum alii super aliorum capita ruerent,
atque, integri sauciis, vivi mortuis, incidentes, cumularentur.
Inde passim discurritur, et, urbis captae modo, fugaque et caedes
omnia tenet 3 nihilo remissiore militum ira, quod turbam inermem
caedebant, quam si periculum par et ardor certaminis eos irri-
taret. Ita Henna aut malo, aut necessario, facinore retenta.
Marcellus nec factum improbavit, et praedam Hennensium·mili-
tibus concessit, ratus, timore deterritos, temperaturos proditioni-
bus praesidiorum Siculos. Atque ea clades, ut urbis in media
Sicilia sitae, claraeque vel ob insignem munimento naturali locum,
vel ob sacrata omnia vestigiis raptae quondam Proserpinae, prope
uno die omnem Siciliam pervasit. Et, quia caede infanda
rebantur non hominum tantum, sed etiam deorum, sedem viola-
tam esse, tum vero, qui etiam ante dubii fucrant, defecere ad
Poenos. Hippocrates inde Murgantiam, Himilco Agrigentum
sese recepit ε quum, acciti a proditoribus, nequicquam ad Hennam
exercitum admovissent. Marcellus retro in Leontinos redit:
frumentoque et commeatibus aliis in castra convectis, praesidio
modico ibi relicto, ad Syracusas obsidendas venit. inde Ap. Claudio
Romam ad consulatum petendum misso, T. Quinctium Crispi-
num in ejus locum classi castrisque praefecit veteribus: ipse
hibernacula quinque millia passuum Hexapylo (Leonta vocant
locum) communiit, aedificavitque. Haec in Sicilia usque ad
principium hiemis gesta.

XL. Eadem aestate et cum Philippo rege, quod jam ante
suspectum fuerat, motum bellum est. Legati ab Orico ad Μ.
Valerium praetorem venerunt, praesidentem classi Brundisio
Calabriaeque circa littoribus, nunciantes, Philippum primum
Apolloniam tentasse, lembis biremibus centum viginti flumine
adverso subvectum ε deinde, ut ea res tardior spe fuerit, ad Ori-
cum clam nocte exercitum admovisse ; eamque urbem, sitam in
plano, neque moenibus, neque viris atque armis, validam, primo
impetu oppressam esse. Haec nunciantes orabant, ut opem
ferret, hostemque haud dubium Romanis terra aut maritimis
viribus arceret3 qui ob nullam aliam causam, nisi quod immine-

