τ. mvn mann xxm. 95

piget) vesci humanis corporibus docendo. Hos, infandis pastos
epulis, quos contingere etiam nefas sit, videre atque habere domi-
nos, et ex Africa et a Karthagine jura petere, et Italiam Numi-
darum ac Maurorum pati provinciam esse, eui non, genito modo
in Italia, detestabile sit? Pulchrum erit, Campani, prolapsum
clade, Romanum 1mperium vestra fide, vestris viribus, retentum
ac recuperatum esse. Triginta millia peditum, quatuor equitum,
arbitror ex Campania scribi posse. jam pecuniae affatim est
frumentique. Si parem fortunae vestrae fidem habetis, nec Han-

nibal se vicisse sentiet, nee Romani victos esse.”

VI. Hac oratione consulis dimissis redeuntibusque domum
legatis, 1111115 ex iis, Vibius Virrius, tempus venisse, 311, quo
Campani non agrum solum, ab Romanis quondam per injuriam
ademptum, recuperare, sed imperio etiam Italiae potiri, possint.
Foedus enim eum Hannibale, quibus velint legibus, facturos.
neque controversiam fore, quin, quum ipse, confecto bello, Han-
nibal vietor in Africam decedat, exercitumque deportet, Italiae
imperium Campanis relinquatur. Haec Virrio loquenti assensi
omnes, ita renunciant legationem, uti deletum omnibus videretur
nomen Romanum. Extemplo plebes ad defectionem ac pars
major senatus spectare. extracta tamen, auctoritatibus seniorum,
per paucos dies est res: postremo vicit sententia plurium, ut
iidem legati, qui ad consulem Romanum ierant, ad Hannibalem
mitterentur. Quo prius quam iretur certumque defectionis con-
silium esset, Romam legatos missos a Campanis in quibusdam
annalibus invenio, postulantes, ut alter consul Campanus fieret,
si rem Romanam adjuvari vellent ; indignatione orta, summoveri
a curia jussos esse: missumque lictorem, qui ex urbe educeret
cos, atque eo die manere extra fines Romanos juberet. Quia
nimis compar Latinorum quondam postulatio erat, Coeliusque et
alii id, haud sine causa, praetermiserant scriptores, ponere pro
certo sum veritus.

VII. Legati ad Hannibalem venerunt, pacemque cum eo con-
ditionibus fecerunt : Ne quis imperator magistratusve Poenorum
jus ullum in civem Campanum haberet, neve civis Campanus
invitus militaret, munusve faceret : ut suae leges, sui magistratus,
Capuae essent: ut trecentos ex Romanis captivis Poenus daret
Campanis, quos ipsi elegissent ; cum quibus equitum Campano-
rum, qui in Sicilia stipendia facerent, permutatio fieret. Haec
pacta: illa insuper, quam quae pacta erant, facinora Campani
ediderunt. nam praefectos socium civesque Romanos alios, partim
aliquo militiae munere occupatos, partim privatis negotiis impli-
citos, plebs repente omnes comprehensos, velut custodiae causa,
balneis includi jussit ; ubi, fervore atque aestu anima interclusa,
foedum in modum exspirarent. Ea ne fierent, neu legatio mit-
teretur ad Poenum, summa ope Decius Magius, vir cui ad sum-

