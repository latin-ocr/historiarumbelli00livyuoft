26 Τ. mvn mmm xxn

viculosque circumjectos, capit, et captivorum pecoribus per
triduum exercitum aluit. et, quia nec montanis, primo perculsis,
nec loco magnopere impediebantur, aliquantum eo triduo viae
confecit. -

XXXIV. Perventum inde ad frequentem cultoribus alium, ut
inter montana, populum. ibi non bello aperto, sed suis artibus,
fraude, deinde insidiis, est prope circumventus. Magno natu
principes castellorum oratores ad Poenum veniunt : alienis malis,
utili exemplo, doctos, memorantes, amicitiam malle quam vim
experiri Poenorum. itaque obedienter imperata facturos: com-
meatum, itinerisque duces, et ad fidem promissorum obsides
acciperet. Hannibal nec temere credendo, nec aspernando, ne
repudiati aperte hostes fierent, benigne quum respondisset ; obsi-
dibus, quos dabant, acceptis, et commeatu, quem in viam ipsi
detulerant, usus, nequaquam ut inter pacatos composito agmine
duces eorum sequitur. Primum agmen elephanti et equites
erant ε ipse post cum robore peditum, circumspectans sollicitus-
que onmia, incedebat. Ubi in angustiorem viam, ex parte altera
subjectam jugo insuper imminenti, ventum est, undique ex
insidiis barbari, a fronte, ab tergo, coorti, cominus eminus petunt ;
saxa ingentia in agmen devolvunt z maxima ab tergo vis hominum
urgebat. in eos versa peditum acies haud dubium fecit, quin, nisi
firmata extrema agminis fuissent, ingens in eo saltu accipienda
clades fuerit. Tunc quoque ad extremum periculi ac prope
perniciem ventum est. nam, dum cunctatur Hannibal demittere
agmen in angustias, quia non, ut ipse equitibus praesidio erat, ita
peditibus quicquam ab tergo auxilii reliquerat3 occursantes per
obliqua montani, perrupto medio agmine, viam insedere ε noxque
una Hannibali sine equitibus atque impedimentis acta est.

XXXV. Postero die, jam segnius intercursantibus barbaris,
junctae copiae, saltusque haud sine clade (majore tamen jumen-
torum, quam hominum, pernicie) superatus: inde montani
pauciores jam, et latrocinii magis quam belli more, concursabant ;
modo in primum, modo in novissimum agmen, utcunque aut
locus opportunitatem daret, aut progressi morative aliquam occa-
sionem fecissent. Elephanti, sicut praecipites per arctas vias
magna mora agebantur, ita tutum ab hostibus, quacunque ince-
derent, (quia insuetis adeundi propius metus erat) agmen praebe-
bant. Nono die in jugum Alpium perventum est, per invia
pleraque et errores, quos aut ducentium fraus, aut, ubi fides iis
non esset, temere initae valles a conjectantibus iter, faciebant.
Biduum in jugo stativa habita: fessisque labore ac pugnando
quies data militibus 3 jumentaque aliquot, quae prolapsa in rupi-
bus erant, sequendo vestigia agminis in castra pervenere. Fessis
taedio tot malorum nivis etiam casus, occidente jam sidere Ver-
giliarum, ingentem terrorem adjecit. Per omnia nive oppleta

