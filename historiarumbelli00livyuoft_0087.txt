r. mvn mena xxn. 83

manum conquisitum sepultumque, quidam auctores sunt. Eos,
qui Canusium perfugerant, mulier Apula, nomine Busa, genere
clara ac divitiis, moenibus tantum tectisque a Canusinis acceptos,
frumento, veste, viatico etiam juvit3 pro qua ei munificentia
postea, bello perfecto, ab senatu honores habiti sunt.

LIII. Ceterum, quum ibi tribuni militum quatuor essent,
Fabius Maximus de legione prima, cujus pater priore anno dic-
tator fuerat, et de legione secunda L. Publicius Bibulus et P.
Cornelius Scipio, et de legione tertia Ap. Claudius Pulcher, qui
proxime aedilis fuerat ; omnium consensu ad P. Scipionem,
admodum adolescentem, et ad Ap. Claudium summa imperii
delata est. quibus, consultantibus inter paucos de summa rerum,
nunciat P. Furius Philus, consularis viri filius, nequicquam eos
perditam spem fovere ; desperatam comploratamque rem esse
publicam ε nobiles juvenes quosdam, quorum principem L. Cae-
cilium Metellum, marc ac naves spectare, ut, deserta Italia, ad
regum aliquem transfugiant. Quod malum, praeterquam atrox,
super tot clades etiam novum, quum stupore ac miraculo torpidos
defixisset, et, qui aderant, consilium advocandum de eo cense-
rent; negat consilii rem esse Scipio juvenis, fatalis dux hujusce
belli. Audendum atque agendum, non consultandum, ait, in
tanto malo esse. irent secum extemplo armati, qui rempublicam
salvam vellent: nullo verius, quam ubi ea cogitentur, hostium
castra esse. Pergit ire, sequentibus paucis, in hospitium Metelli.
et, quum concilium ibi juvenum, de quibus allatum crat, inve-
nisset, stricto super capita consultantium gladio, “ Ex mei animi
sententia,'' inquit, ‘⁶ ut ego rempublicam populi Romani non
deseram, neque alium civem Romanum deserere patiar. Si
sciens fallo, tum me, Jupiter Optime Maxime, domum, familiam,
remque meam, pessimo leto afficias! In haec verba, L. Caecili,
jures, postulo, ceterique, qui adestis: qui non juraverit, in se
hunc gladium strictum esse sciat.’' Haud secus pavidi, quam si
victorem Hannibalem cernerent, jurant omnes: custodiendosque
semet ipsos Scipioni tradunt.

LIV. Eo tempore, quo haec Canusii agebantur, Venusiam ad
consulem ad quatuor millia peditum equitumque, qui sparsi fuga
per agros fuerant, pervenere. Eos omnes Venusini per familias
benigne accipiendos curandosque quum divisissent, in singulos
equites togas et tunicas et quadrigatos nummos quinos vicenos, et
peditibus denos, et arma, quibus deerant, dederunt. ceteraque
publice ae privatim hospitaliter facta: certatumque, ne a muliere
Canusina populus Venusinus officiis vinceretur. Sed gravius
onus Busae multitudo faciebat, et jam ad decem millia hominum
erant. Appiusque et Scipio, postquam incolumem esse alterum
consulem acceperunt, nuncium extemplo mittunt, quantae secum
peditum equitumque copiae essent ε sciscitatumque simul, utrum

