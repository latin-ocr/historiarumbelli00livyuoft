112 Τ. mvn mnan xxm.

instructa ad castra. quem ut adesse tumultuose nunciavere fugi-
entes ex speculis stationibusque, ad arma conclamatum est. Ut
quisque arma ceperat, sine imperio, sine signo, incompositi, inor—
dinati, in proelium ruunt. J am primi conseruerant manus, quum
alii catervatim currerent, alii nondum e castris exissent. tamen
primo ipsa audacia terruere hostem. deinde, rari in confertos
illati, quum paucitas parum tuta esset, respicere alii alios, et,
undique pulsi, co'ire in orbem ; et, dum corpora corporibus appli-
eantur, armaque armis jungunt, in arctum compulsi, quum vix
movendis armis satis spatii esset, corona hostium cincti, ad mul-
tum diei caeduntur. Exigua pars, eruptione facta, silvas ac
montes petit : parique terrore et castra sunt deserta, et univelsa
gens postero die in deditionem venit, N ec diu in pacato mansit.
nam subinde ab Karthagine allatum est, ut Hasdrubal primo
quoque tempore in Italiam exercitum duceret. quae vulgata res
per Hispaniam omnium ferme animos ad Romanos avertit. Ita-
que Hasdrubal extemplo literas Karthaginem mittit, indicans,
quanto fama profectionis suae damno fuisset. Si vero inde per-
geret, priusquam Iberum transiret, Romanorum Hispaniam fore.
Nam, praeterquam quod nec praesidium nec ducem haberet,
quem relinqueret pro se, eos imperatores esse Romanos, quibus
vix aequis viribus resisti possit. Itaque, si ulla Hispaniae cura
esset, successorem sibi cum valido exercitu mitterent: cui, ut
omnia prospere evenirent, non tamen otiosam provinciam fore.
XXVIII. Hae literae quanquam primo admodum moverunt
senatum 3 tamen, quia Italiae cura prior potiorque erat, nihil de
Hasdrubale, neque de copiis ejus, mutatum est. Himilco cum
exercitu justo, et aucta classe, ad retinendam terra marique ac
tuendam Hispaniam est missus; qui, ut pedestres navalesque
copias trajecit, castris communitis, navibusque subductis et vallo
circumdatis, cum equitibus delectis ipse, quantum maxime acce-
lerare poterat, per dubios infestosque populos juxta intentus ad
Hasdrubalem pervenit. Quum decreta senatus mandataque
exposuisset, atque edidicisset ipse in vicem, quemadmodum trac-
tandum bellum in Hispania foret, retro in sua castra rediit ; nulla
re, quam celeritate, tutior, quod undique abierat, antequam con-
sentirent. Hasdrubal, priusquam moveret castra, pecunias im-
perat popufis omnibus suae ditionis, satis gnarus, Hannibalem
transitus quosdam pretio mercatum3 nec auxilia Gallica aliter,
quam- conducta, habuisse: inopem tantum iter ingressum, vix
penetraturum ad Alpes fuisse. pecuniis igitur raptim exactis, ad
Iberum descendit. Decreta Karthaginiensium et Hasdrubalis
iter ubi ad Romanos sunt perlata, omnibus omissis rebus, ambo
duces, junctis copiis, ire obviam coeptis atque obsistere parant3
rati, si Hannibali, vix per se ipsi tolerando Italiae hosti, Hasdru-
bal dux atque Hispaniensis exercitus esset junctus, illum Romani

