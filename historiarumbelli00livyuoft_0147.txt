Τ. mvn LIBER xxrv. 143

Nero, diem noctemque nequicquam fatigatis equis hominibusque,
ne viso quidem hoste rediens, adeo graviter est ab consule incre-
pitus, ut per eum stetisse diceret, quo minus accepta ad Cannas
redderetur hosti clades. Postero die Romanus in aciem descen-
dit: Poenus, tacita etiam confessione victus, castris se tenuit.
Tertio die silentio noctis, omissa spe Nolae potiundae, rei nun-
quam prospere tentatae, Tarentum ad certiorem spem proditionis
proficiscitur.

XVIII. Nec minore animo res Romana domi, quam militiae,
gerebatur. Censores, vacui ab operum locandorum cura propter
inopiam aerarii, ad mores hominum regendos animum adverte-
runt, castigandaque vitia ; quae, velut diutinis morbis aegra
corpora ex se gignunt, nata bello erant. Primum eos citaverunt,
qui post Cannensem pugnam rempublicam deseruisse, Italiaque
excessisse, velle dicebantur. princeps eorum, L. Caecilius Metellus,
quaestor tum forte erat. Jusso deinde eo, ceterisque ejusdem
noxae reis, causam dicere, quum purgari nequissent, pronun-
ciarunt, verba orationemque eos adversus rempublicam habuisse,
quo conjuratio deserendae Italiae causa ficret. Secundum eos
citati nimis callidi exsolvendi jurisjurandi interpretes, qui capti-
vorum, ex itinere regressi clam in castra Hannibalis, solutum,
quod juraverant redituros, rebantur. His superioribusque illis
equi adempti, qui publicum equum habebant: tribuque moti
aerarii omnes facti. Neque senatu modo aut equestri ordine
regendo cura se censorum tenuit. nomina omnium ex juniorum
tabulis excerpserunt, qui quadriennio non militassent, quibus
neque vacatio justa militiae, neque morbus, causa fuisset. Et ea
supra duo millia nominum in aerarios relata, tribuque omnes
moti. Additumque inerti censoriae notae triste senatusconsultum ε
ut ii omnes, quos censores notassent, pedibus mererent, mitteren-
turque in Siciliam ad Cannensis exercitus reliquias3 cui militum
generi non prius, quam pulsus Italia hostis esset, finitum stipen-
diorum tempus erat. Quum censores, ob inopiam aerarii, se jam
locationibus abstinerent aedium sacrarum tuendarum, curulium-
que equorum praebendorum, ac similium his rerun13 convenere
ad eos frequentes, qui hastae hujus generis assuev crant, hortatique
censores, ut omnia perinde agerent, locarent, ac si pecunia in
aerario esset. neminem, nisi bello confecto, pecuniam ab aerario
petiturum esse. Convenere deinde domini eorum, quos Ti.
Sempronius ad Beneventum manu emiserat: arcessitosque se ab
triumviris mensariis esse dixerunt, ut pretia servorum acciperent ;
ceterum non ante, quam bello confecto, accepturos esse. Quum
haec inclinatio animorum plebis ad sustinendam inopiam aerarii
fieret, pecuniae quoque pupillares primo, deinde viduarum,
coeptae conferri; nusquam eas tutius sanctiusque deponere cre-
dentibus, qui deferebant, quam in publiea fide. inde, si quid

