182 Τ. len mnan xxv.

oculis abierunt. id quum aruspicum monitu sacrificium instau-
raretur, atque intentius extares servarentur; iterum ac tertium
venisse tradunt, libatoque jocinore intactos angues abiisse. Quum
aruspices, ad imperatorem id pertinere prodigium, praemonuis-
sent, et ab occultis cavendum hominibus consultisque; nulla
tamen providentia fatum imminens moveri potuit. Flavius
Lucanus fuit, caput partis ejus Lucanorum, quum pars ad Han-
nibalem defecisset, quae cum Romanis stabat3 et jam anno in
magistratu erat, ab eisdem illis creatus praetor. Is, mutata
repente voluntate, locum gratiae apud Poenum quaerens, neque
transire ipse, neque trahere ad defectionem Lucanos, satis habuit,
nisi imperatoris et ejusdem hospitis proditi capite ac sanguine
foedus cum hostibus sanxisset. ad Magonem, qui in Bruttiis prae-
erat, clam in colloquium venit z fideque ab eo accepta, si Roma-
num iis imperatorem tradidisset, liberos cum suis legibus venturos
in amicitiam Lucanos ; deducit Poenum, inlocum pacis Gracchum
adducturus. Magonem ibi pedites equitesque armare, et capere
eas latebras, ubi ingentem numerum occuleret, jubet. Loco satis
inspecto, atque undique explorato, dies composita gerendae rei
est. Flavius ad Romanum imperatorem venit: Rem se, ait,
magnam inchoasse, ad quam perficiendam ipsius Gracchi opera
opus esse. omnium populorum praetoribus, qui ad Poenum in
illo communi Italiae motu descissent, persuasisse, ut redirent in
amicitiam Romanorum 3 quando res quoque Romana, quae prope
exitium clade Cannensi venisset, in dies melior atque auctior
fieret, Hannibalis vis senesceret, ac prope ad nihilum venisset.
Veteri delicto haud implacabiles fore Romanos : nullam unquam
gentem magis exorabilem, promptioremque veniae dandae, fuisse.
quoties rebellioni etiam majorum suorum ignotum? Haec ab se,
ait, dicta ε ceterum ab ipso Graccho eadem haec audire malle eOS,
praesentisque contingere dextram3 id pignus fidei secum ferre.
Locum se consciis dixisse a conspectu amotum, haud procul a
castris Romanis. ibi paucis verbis transigi rem posse, ut omne
nomen Lucanum in fide ac societate Romana sit. Gracchus,
fraudem et sermoni et rei abesse ratus, ac similitudine veri captus,
cum lictoribus ac turma equitum e castris profectus, duce hospite
in insidias praecipitatur. Hostes subito exorti: et, ne dubia pro-
ditio esset, Flavius his se adjungit. tela undique in Gracchum
atque equites conjiciuntur. Gracchus ex equo desilit. idem
ceteros facere jubet, hortaturque, ut, quod unum reliquum fortuna
fecerit, id cohonestent virtute. Reliquum autem quid esse paucis,
a multitudine in valle silva ac montibus septa circumventis,
praeter mortem Ξ id referre, utrum, praebentes corpora, pecorum
modo inulti trucidentur, an, toto animo a patiendo exspectandoque
eventu in impetum atque iram verso, agentes audentesque, per-
fusi hostium cruore, inter exspirantium inimicorum cumulata

