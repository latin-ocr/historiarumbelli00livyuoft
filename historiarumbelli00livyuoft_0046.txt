42 T. mvn mmm xxr.

aversi a vento, parumper consedere. Tum vero ingenti sono
coelum strepere, et inter horrendos fragores micare ignes. capti
auribus et oculis metu omnes torpere. Tandem, effuso imbre,
quum οο magis accensa vis venti esset, ipso illo, quo deprehensi
erant, loco castra ponere necessarium visum est. Id vero laboris
velut de integro initium fuit. nam 1100 explicare quicquam, nec
statuere, poterant: nec, quod statutum esset, manebat, omnia
perscindente vento et rapiente. et mox aqua levata vento, quum
super gelida montium juga concreta esset, tantum nivosae gran-
dinis dejecit, ut, omnibus omissis, procumberent homines, teg-
minibus suis magis obruti, quam tecti. tantaque vis frigoris
insecuta est, ut, ex illa miserabili hominum jumentorumque
strage quum se quisque attollere ac levare vellet, diu nequiret,
quia, torpentibus rigore nervis, vix flectere artus poterant. deinde,
ut tandem agitando sese movere, ac recepere animos, et raris locis
ignis fieri est coeptus, ad alienam opem quisque inops tendere.
Biduum eo loco, velut obsessi, mansere. multi homines, multa
jumenta, elephanti quoque ex his, qui proelio ad Trebiam facto
superfuerant, septem absumpti.

LIX. Degressus Apennino, retro ad Placentiam castra movit,
et, ad decem millia progressus, consedit. postero die duodecim
millia peditum, quinque equitum, adversus hostem ducit. Nec
Sempronius consul (jam enim redierat ab Roma) detrectavit
certamen: atque οο die tria millia passuum inter bina castra
fuere. Postero die ingentibus animis, vario eventu, pugnatum
est. primo concursu adeo res Romana superior fuit, ut non acie
vincerent solum, sed pulsos hostes in castra persequerentur ; mox
castra quoque oppugnarent. Hannibal, paucis propugnatoribus
in vallo portisque positis, ceteros confertos in media castra recepit,
intentosque signum ad erumpendum spectare jubet. Jam nona
ferme diei hora erat, quum Romanus, nequicquam fatigato milite,
postquam nulla spes erat potiundi castris, signum receptui dedit.
Quod ubi Hannibal accepit, laxatamque pugnam et recessum a
castris vidit, extemplo equitibus dextra laevaque emissis in hos-
tem, ipse cum peditum robore medius castris erupit. pugna raro
ulla magis saeva, et cum utriusque partis pernicie clarior fuisset,
si extendi eam dies in longum spatium sivisset. Nox accensum
ingentibus animis proelium diremit. itaque acrior concursus fuit,
quam caedes3 et, sicut aequata ferme pugna erat, ita clade pari
discessum est. ab neutra parte sexcentis plus peditibus, et dimi-
dium ejus equitum cecidit. Sed major Romanis, quam pro
numero, jactura fuit3 quia equestris ordinis aliquot, et tribuni
militum quinque, et praefecti sociorum tres, sunt interfecti.
Secundum eam pugnam Hannibal in Ligures, Sempronius Lucam
concessit. Venienti in Ligures Hannibali, per insidias intercepti,
duo quaestores Romani, C. Fulvius et L. Lucretius, cum duobus

