154 ν r. L1v11 maan xxw.

quum ipsos simul milites fidos haberent, simul obsides, tum cog·
natos quoque‘eorum atque amicos tanto merito primum, dein
pignore, sibi conciliarent: expertique, quam vana aut levi aura
mobile vulgus esset, militem nancti ex eo numero, qui in Leon-
tinis circumsessi erant, subornant, ut Syracusas perferret nun-
cium convenientem eis, quae ad Mylam falso nunciata erant;
auctoremque se exhibendo, ac velut visa, quae dubia erant,
narrando, concitaret iras hominum.

XXXII. Huic non apud vulgum modo fides fuit, sed senatum
quoque, in curiam introductus, movit. haud vani quidam homines
palam ferre, perbene detectam in Leontinis esse avaritiam et
crudelitatem Romanorum. eadem, si intrassent Syracusas, aut
foediora etiam, quo majus ibi avaritiae praemium esset, facturos
fuisse. Itaque claudendas cuncti portas, et custodiendam urbem,
censere. Sed non ab eisdem omnes timere, nec eosdem odisse.
ad militare genus omne, partemque magnam plebis, invisum esse
nomen Romanum: praetores optimatiumque pauci, quanquam
inflammati vano nuncio erant, tamen ad propius praesentiusque
malum cautiores esse. Et jam ad Hexapylum erant Hippo-
crates atque Epicydes: serebanturque colloquia per propinquos
popularium, qui in exercitu erant, ut portas aperirent, sinerent-
que communem patriam defendi ab impetu Romanorum. Jam‚
unis foribus Hexapyli apertis, coepti erant recipi, quum prae-
tores intervenerunt: et primo imperio minisque, deinde auctori-
tate, deterrendo, postremo, ut onmia vana erant, obliti majestatis,
precibus agebant, ne proderent patriam tyranni ante satellitibus
et tum corruptoribus exercitiis. Sed surdae ad haec omnia aures
concitatae multitudinis erant, nec minore intus vi, quam foris,
portae effringebantur: effractisque omnibus, tuto in Hexapylo
agmen receptum est. Praetores in Achradinam cum juventute
popularium confugiunt. mercenarii milites perfugaeque, et quic-
quid regiorum militum Syracusis erat, agmen hostium augent.
Ita Achradina quoque primo impetu eapitur. praetorumque (nisi
qui inter tumultum effugerunt) omnes interficiuntur. nox caedi-
bus finem fecit. Postero die servi ad pileum vocati, et carcere
vincti emissi: confusaque haec omnis multitudo Hippocratem
atque Epicydem creant praetores; Syracusaeque‚ quum breve
tempus libertas affulsisset, in antiquam servitutem reciderunt.

XXXIII. Haec nunciata quum essent Romanis, ex Leontinis
mota sunt extemplo castra ad Syracusas. Et ab Appio legati
per portum missi forte in quinqueremi erant. praemissa quadri-
remis, quum intrasset fauces portus, capitur: legati aegre effu-
gerunt. Et jam non modo pacis, sed ne belli quidem, jura relicta
erant : quum Romanus exercitus ad Olympium (J ovis id templum
est) mille et quingentos passus ab urbe castra posuit. Inde
quoque legatos praemitti placuit: quibus, ne intrarent urbem,

