T. mvn mmm xxi. 41

consulibus, duobus consularibus exercitibus victis, quos alios
duces, quas alias legiones esse, quae arcessanturi Ita territis
Sempronius consul advenit, ingenti periculo per effusos passim
ad praedandum hostium equites (audacia magis, quam consilio
aut spe fallendi, resistendive‚ si non falleret) transgressus. Id
quod unum maxime in praesentia desiderabatur, comitiis consu-
laribus habitis, in hiberna rediit. Creati consules Cn. Servilius
et C. Flaminius. Ceterum ne hiberna quidem Romanis quieta
erant, vagantibus passim Numidis equitibus, et, qua his impedi-
tiora erant, Celtiberis Lusitanisque. Omnes igitur clausi undique
commeatus erant, nisi quos Pado naves subveherent. Emporium
prope Placentiam fuit, et opere magno munitum, et valido firma-
tum pracsidio. ejus castelli oppugnandi spe cum equitibus ac levi
armatura profectus, Hannibal, quum plurimum in celando incepto
ad effectum spei habuisset, nocte adortus, non fefellit vigiles.
Tantus repente clamor est sublatus, ut Placentiae quoque audire-
tur. Itaque sub lucem cum equitatu consul aderat, jussis qua-
drato agmine legionibus sequi. Equestre proelium interim
commissum : in quo, quia saucius Hannibal pugna excessit, pavore
hostibus injecto, defensum egregie praesidium est. Paucorum
inde dierum quiete sumpta, et vixdum satis percurato vulnere,
ad Victumvias ire pergit oppugnandas. Id emporium a Romanis
Gallico bello fuerat munitum. inde locum frequentaverant accolae,
mixti undique ex finitimis populis ; et tum terror populationum
eo plerosque ex agris compulerat. Hujus generis multitudo,
fama impigre defensi ad Placentiam praesidii accensa, armis
arreptis, obviam Hannibali procedit. Magis agmina, quam acies,
in via concurrerunt3 et, quum ex altera parte nihil praeter
inconditam turbam esset, in altera¹ et dux militi, et duci fidens
miles, ad triginta quinque millia hominum a paucis fusa. Postero
die, deditione facta, praesidium intra moenia accepere : jussique
arma tradere, quum dicto paruissent, signum repente victoribus
datur, ut, tanquam vi captam, urbem diriperent. neque ulla, quae
in tali re memorabilis scribentibus videri solet, praetermissa
clades est: adeo omnis libidinis, crudelitatisque, et inhumanae
superbiae, editum in miseros est exemplum. Hae fuere hibernae
expeditiones Hannibalis.

LVIII. Haud longis inde temporibus, dum intolerabilia frigora
erant, quies militi data est: et, ad prima ac dubia signa veris
profectus ex hibernis, in Etruriam ducit, eam quoque gentem,
sicut Gallos Liguresque, aut vi aut voluntate adjuncturus.
Transeuntem Apenninum adeo atrox adorta tempestas est, ut
Alpium foeditatem prope superaverit. Vento mixtus imber quum
ferretur in ipsa ora, primo, quia aut arma omittenda erant, aut
contra enitentes, vortice intorti, affligebantur, constitere: dein,
quum jam spiritum includeret, nec reciprocare animam sineret,

