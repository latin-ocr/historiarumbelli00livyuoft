Τ. mvn LIBER xxw. 165

Africae facerent ἓ Arpinis purgantibus, ignaros omnium se, venum
a principibus datos Poeno, captos oppressosque a paucis esse.
Initio orto, plures cum pluribus colloqui. postremo praetor
Arpinus ab suis ad consulem deductus ; fideque data inter signa
aciesque Arpini repente pro Romanis adversus Karthaginiensem
arma verterunt. Hispani quoque, paulo minus mille homines,
nihil praeterea cum consule pacti, quam ut sine fraude Punicum
emitteretur praesidium, ad consulem transtulerunt signa. Kar-
thaginiensibus portae patefactae, emissique cum fide incolumes
ad Hannibalem Salapiam venerunt. Arpi sine clade ullius,
praeterquam unius veteris proditoris novi perfugae, restituti ad
Romanos. Hispanis duplicia cibaria dari jussa : operaque eorum
forti ac fideli persaepe respublica usa est. Quum consul alter in
Apulia, alter in Lucanis esset ; equites centum duodecim, nobiles
Campani, per speciem praedandi ex hostium agro, permissu
magistratuum ab Capua profecti, ad castra Romana, quae super
Suessulam erant, venerunt. stationi militum, qui essent, dixerunt3
colloqui sese cum praetore velle. Cn. Fulvius castris praeerat ε
cui ubi nunciatum est, decem ex eo numero jussis inermibus
deduci ad se, ubi, quae postularent, audivit, (nihil autem aliud
petebant, quam ut, Capua recepta, bona sibi restituerentur) in
fidem omnes accepti. Et ab altero praetore, Sempronio Tuditano,
oppidum Aternum expugnatum. amplius septem millia hominum
capta, et aeris argentique signati aliquantum. Romae foedum in-
cendium per duas noctes ac diem unum tenuit : solo aequata omnia
inter Salinas ac portam Carmentalem, cum Aequimaelio, Juga-
rioque vieo. in templis Fortunae ac matris Matutae, et Spei extra
portam, late vagatus, ignis sacra profanaque multa absumpsit.
XLVIII. Eodem anno P. et Cn. Cornelii, quum in Hispania.
res prosperae essent, multosque et veteres reciperent socios, et
novos adjicerent, in Africam quoque spem extenderunt. Syphax
crat, rex Numidarum, subito Karthaginiensibus hostis factus:
ad eum centuriones tres legatos miserunt, qui cum eo amicitiam
societatemque facerent ; et pollicerentur, si perseveraret urgere
bello Karthaginienses, gratam eam rem fore senatui populoque
Romano, et adnisuros, ut in tempore et bene cumulatam gratiam
referant. Grata ea legatio barbaro fuit ε collocutusque cum
legatis de ratione belli gerundi, ut veterum militum verba audivit,
quam multarum rerum ipse ignarus esset, ex comparatione tam
ordinatae disciplinae, animum advertit. Tum, primum ut pro
bonis ac fidelibus sociis facerent, oravit, ut duo legationem refer-
rent ad imperatores su0s3 unus apud sese magister rei militaris
remaneret: rudem ad pedestria bella Numidarum gentem esse,
equis tantum habilem. Ita jam inde a principiis gentis majores
suos bella gessisse, ita se a pueris insuetos. Sed habere hostem
pedestri fidentem Marte; cui si aequari robore virium velit, et

