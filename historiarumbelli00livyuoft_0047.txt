Τ. mvn mmm xxn 43

tribunis militum, et quinque equestris ordinis, senatorum ferme
liberis, quo magis ratam fore cum his pacem societatemque
crederet, traduntur.

LX. Dum haec in Italia geruntur, Cn. Cornelius Scipio, in
Hispaniam cum classe et exercitu missus, quum, ab ostio Rho-
dani profectus, Pyrenaeosque montes circumvectus, Emporiis
appulisset classem, exposito ibi exercitu, orsus a Lacetanis, omnem
oram usque ad Iberum fiumen, partim renovandis societatibus,
partim novis instituendis, Romanae ditionis fecit. Inde conciliata
clementiae fama, non ad maritimos modo populos, sed in medi-
terraneis quoque ac montanis ad ferociores jam gentes valuit:
nec pax modo apud eos, sed societas etiam armorum, parata est ς
validaeque aliquot auxiliorum cohortes ex iis conscriptae sunt.
Hannonis cis Iberum provincia erat: eum reliquerat Hannibal
ad regionis ejus praesidium. itaque prius, quam alienarentur
onmia, obviam eundum ratus, castris in conspectu hostium
positis, in aciem eduxit. nec Romano differendum certamen
visum : quippe qui sciret, cum Hannone et Hasdrubale sibi dimi—
candum esse3 malletque adversus singulos separatim, quam
adversus duos simul, rem gerere. Nee magni certaminis ea dimi-
catio fuit. Sex millia hostium caesa, duo capta cum praesidio
castrorum. nam et castra expugnata sunt, atque ipse dux cum
aliquot principibus capiuntur: et Scissis, propinquum castris
oppidum, expugnatur. Ceterum praeda oppidi parvi pretii rerum
fuit ; supellex barbarica, ac vilium mancipiorum. castra militem
ditavere3 non ejus modo exercitus, qui victus erat, sed et ejus,
qui cum Hannibale in Italia militabat, omnibus fere caris rebus,
ne gravia impedimenta ferentibus essent, citra Pyrenaeum relictis.

LXI. Priusquam certa hujus cladis fama accideret, transgres-
sus Iberum Hasdrubal cum octo millibus peditum, mille equitum.
tanquam ad primum adveutum Romanorum occursurus, post-
quam perditas res ad Seissim amissaque eastra accepit, iter ad
mare convertit. Haud procul Tarracone classicos milites navales-
que socios, vagos palantesque per agros, (quod ferme fit, ut
secundae res negligentiam creent) equite passim dimisso, cum
magna caede, majore fuga, ad naves compellit: nec diutius circa
ea loca morari ausus, ne a Scipione opprimeretur, trans Iberum
sese recepit. Et Scipio, raptim ad famam novorum hostium
agmine acto, quum in paucos praefectos navium animadvertisset,
praesidio Tarracone modico relicto, Emporias cum classe rediit.
Vixdum digresso eo, Hasdrubal aderat: et, Ilergetum populo,
qui obsides Scipioni dederat, ad defectionem impulso, cum eorum
ipsorum juventute agros fidelium Romanis sociorum vastat.
Excito deinde Scipione hibernis, toto cis Iberum rursus cedit
agro. Scipio, relictam ab auctore defectionis Ilergetum gentem
quum infesto exercitu invasisset, compulsis omnibus Athanagiam,

