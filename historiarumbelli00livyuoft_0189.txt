r. mvn mnan xxv. 185

Marte discesserunt. plures tamen ab Romanis primo incursu
equitum ceciderunt. Inde consules, ut averterent Capua Hanni-
balem, nocte, quae secuta est, diversi, Fulvius in agrum Cuma-
num, Claudius in Lucanos abiit. Postero die, quum vacua castra
esse Romanorum nunciatum Hannibali esset, et duobus agminibus
diversos abiisse 3 incertus primo, utrum sequeretur, Appium
institit sequi. Ille, circumducto hoste, qua voluit, alio itinere ad
Capuam rediit: Hannibali alia in his locis bene gerendae rei
fortuna oblata est. M. Centenius fuit, cognomine Poenum,
insignis inter primipih’ centuriones et magnitudine corporis et
animo. is, perfunctus militia, per Ρ. Cornelium Sullam praetorem
in senatum introductus, petit a Patribus, uti sibi quinque millia
militum darentur. Se, peritum et hostis et regionum, brevi
opeme pretium facturum 3 et, quibus artibus ad id locorum nostri
et duces et exercitus capti forent, iis adversus inventorem usurum.
Id non promissum magis stolide, quam stolide creditum, tanquam
eaedem militares et imperatoriae artes essent. data, pro quinque,
octo millia militum ; pars dimidia cives, pars socii : et ipse
aliquantum voluntariorum itinere in agris concivit, ac, prope
duplicato exercitu, in Lucanos pervenit, ubi Hannibal, nequic—
quam secutus Claudium, substiterat. Haud dubia res est, quippe
inter Hannibalem ducem et centurionem, exercitusque, alterum
vincendo veteranum, alterum novum totum, magna ex parte
etiam tumultuarium ac semiermem. Ut conspecta inter se
agmina sunt, et neutra pars detrectavit pugnam, extemplo
instructae acies. pugnatum tamen, ut in nulla pari re, duas
amplius horas, concitata et, donec dux stetisset, Romana acie.
Postquam is non pro vetere fama solum, sed etiam metu futuri
dedecoris, si sua temeritate contractae cladi superesset, objectans
se hostium telis, cecidit, fusa extemplo est Romana acies. sed adeo
ne fugae quidem iter patuit, omnibus viis ab equite insessis, ut
ex tanta multitudine vix mille evaserint ; ceteri passim, alii alia
peste, absumpti sint.

XX. Capua a consulibus iterum summa vi obsideri coepta est :
quaeque in eam rem opus erant comportabantur, parabanturque.
Casilinum frumentum convectum : ad Vulturni ostium, ubi nunc
urbs est, castellum communitum: (ante Fabius maximus muni-
erat) praesidium impositum, ut mare proximum et fiumen in
potestate essent. In ea duo maritima castella frumentum, quod
ex Sardinia nuper missum erat, quodque M. Junius praetor ex
Etruria coemerat, ab Ostia convectum est, ut exercitui per hie-
mem copia esset. Ceterum, super eam cladem, quae in Lucanis
accepta erat, volonum quoque exercitus, qui, vivo Graccho, summa
fide stipendia fecerat, velut exauctoratus morte ducis, ab signis
discessit. Hannibal non Capuam neglectam, neque, ut tanto
discrimine, desertos volebat socios: sed, prospero ex temeritate

