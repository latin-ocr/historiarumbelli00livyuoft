Τ. mvn mmm xxv. 177

imminet faucibus portus, mare liberum habebant: urbs contra
exclusa maritimis commeatibus, propiusque inopiam erant obsi-
dentes, quam obsessi. Hannibal, convocatis principibus Tarenti-
norum, omnes praesentes difficultates exposuit: neque arcis tam
munitae expugnandae viam cernere, neque in obsidione quiequam
habere spei, donec mari potiantur hostes. Quod si naves sint,
quibus commeatus invehi prohibeant, extemplo aut abscessuros
aut dedituros se hostes. Assentiebantur Tarentini3 ceterum ei,
qui consilium afferret, opem quoque in eam rem afferendam esse
censebant. Punicas enim naves, ex Sicilia accitas, id posse facere :
suas, quae sinu exiguo intus inclusae essent, quum claustra portus
hostis haberet, ecquem ad modum inde in apertum mare evasuras}
“ Evadent‚’' inquit Hannibal. ‘⁶ Multa, quae impedita natura
sunt, consilio expediuntur. Urbem in campo sitam habetis:
planae et satis latae viae patent in omnes partes. Via, quae in
portum per mediam urbem ad mare transmissa est, plaustris
transveham naves haud magna mole ; et mare nostrum erit, quo
nunc hostes potiuntur : et illinc mari, hinc terra, circumsidebimus
arcem. immo brevi, aut relictam ab hostibm, aut cum ipsis hosti-
bus, capiemus.'’ Haec oratio non spem modo effectus, sed
ingentem etiam ducis admirationem, fecit. Contracta extemplo
undique plaustra, junctaque inter se ι et machinae ad subducendas
naves admotae, munitumque iter, quo faciliora plaustra, minor-
que moles in transitu esset. J umenta inde, et homines contracti,
et opus impigre coeptum: paucosque post dies classis instructa
ac parata circumvehitur arcem, et ante os ipsum portus anchoras
jacit. Hunc statum rerum Hannibal Tarenti reliquit, regressus
ipse in hiberna. Ceterum, defectio Tarentinorum utrum priore
auno, an hoc, faeta sit, in diversum auctores trahunt. plures,
propioresque aetate memoriae rerum, hoc auno tradunt factum.
ΧΗ. Romae consules praetoresque usque ante diem quintum
Kalendas Maias Latinae tenuerunt. eo dic, perpetrato sacro in
monte, in suas quisque provincias proficiscuntur. Religio deinde
nova objecta est ex carminibus Marcianis. Vates hic Marcius
illustris fuerat, et, quum conquisitio priore anno ex senatus-
consulto talium librorum fieret, in M. Atilii praetoris urbani, qui
eam rem agebat, manus venerant. is protinus novo praetori,
Sullae, tradiderat. Ex hujus Marcii duobus carminibus, alterius,
post rem aetam editi, cum rato auctoritas eventu alteri quoque,
cujus nondum tempus venerat, afferebat fidem. Priore carmine
Cannensis praedicta clades m haec ferme verba erat. “ Amnem
Trojugena Cannam Romane fuge· . ne te alienigenae cogant in
campo Diomedis conserere manus· Sed neque credes tu mihi,
donec compleris sanguine campum3 multaque millia occisa tua
deferet amnis in pontum magnum ex terra frugifera3 piscibus

atque avibus ferisque, quae incolunt terraS, iis fuat esca caro tua.
n 2

