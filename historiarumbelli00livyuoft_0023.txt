T. mvn mnan xm. 19

esset quaerentem, audisse ε Vastitatem Italiae esse. pergeret porro
ire, nec ultra inquireret, sineretque fata in occulto esse.

XXIII. Hoc visu laetus, tripartito Iberum copias trajecit,
praemissis, qui Gallorum animos, qna traducendus exereitus erat,
donis conciliarent, Alpiumque transitus specularentur. nonaginta
millia peditum, duodecim millia equitum, Iberum traduxit.
Ilergetes inde, Bargusiosque, et Ausetanos, et Lacetaniam, quae
subjecta Pyrenaeis montibus est, subegit: oraeque huic omni
praefecit Hannonem, ut fauces, quae Hispanias Galliis jungunt,
in potestate essent. Decem millia peditum Hannoni ad prae-
sidium obtinendae regionis data, et mille equites. Postquam
per Pyrenaeum saltum traduci exercitus cst coeptus, rumorque
per barbaros manavit certior de bello Romano ; tria millia inde
Carpetanorum peditum iter averterunt. constabat, non tam bello
motos, quam longinquitate viae insuperabilique Alpium transitu.
Hannibal, quia revocare aut vi retinere eos anceps erat, ne cete-
rorum etiam feroces animi irritarentur, supra septem millia
hominum domos remisit, quos ct ipse gravari militia senserat,
Carpetanos quoque ab se dimissos simulans.

XXIV. Inde, ne mora atque otium animos sollicitarent, cum
reliquis copiis Pyrenaeum transgreditur, et ad oppidum Illiberi
castra locat. Galli quanquam Italiae bellum inferri audiebant,
tanen, quia vi subactos trans Pyrenaeum Hispanos fama erat,
praesidiaque valida imposita, metu servitutis ad arma consternati,
Ruscinonem aliquot populi conveniunt. quod ubi Hannibali
nunciatum est, moram magis, quam bellum, metuens, oratores
ad regulos eorum misit, colloqui semet ipsum velle cum his; et
vel illi propius Illiberi accederent, vel se Ruscinonem processu-
rum, ut ex propinquo congressus facilior esset ε nam et accepturum
eos in castra sua se laetum, nec cunctanter se ipsum ad eos
venturum. Hospitem enim se Galliae, non hostem, advenisse:
nec stricturum ante gladium, si per Gallos liceat, quam in Italiam
venisset. Et per nuncios quidem haec. Ut vero reguli Gallo-
rum, castris ad Illiberi extemplo motis, haud gravate ad Poenum
venerunt ; capti donis, cum bona pace exercitum per fines suos
praeter Ruscinonem oppidum transmiserunt.

XXV. In Italiam interim nihil ultra, quam Iberum transisse
Hannibalem, a Massiliensium legatis Romam perlatum erat:
quum perinde, ac si Alpes jam transisset, Boji, sollicitatis Insu-
bribus, defecerunt3 nec tam ob veteres in Populum Romanum
iras, quam quod nuper, circa Padum, Placentiam, Cremonamque,
colonias in Agrum Gallicum deductas aegre patiebantur. Itaque,
armis repente arreptis, in eum ipsum agrum impetu facto, tantum
terroris ac tumultsss fecerunt, ut non agrestis modo multitudo,
sed ipsi triumviri Romani, qui ad agrum venerant assignandum,
diffisi Placentiae moenibus, Mutinam confugerint, C. Lutatius,

