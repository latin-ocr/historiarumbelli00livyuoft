118 T. mvn mmm xxm.

misisset, primo fugere regii conati: deinde, ubi celeritate vinci
senserunt, tradunt se Romanis ε et, ad praefectum classis adducti,
quum quaereret, qui, et unde, et quo tenderent cursum 3 Xeno-
phanes primo, satis jam semel felix, mendacium struere, a Philippo
se ad Romanos missum, ad M. Valerium, ad quem unum iter
tutum fuerit, pervenisse z Campaniam superare nequisse, septam
hostium praesidiis, Deinde, ut Punicus cultus habitusque sus-
pectos legatos fecit Hannibalis, interrogatosque sermo prodidit3
tum, comitibus eorum seductis, ac metu territis, literae quoque
ab Hannibale ad Philippum inventae, et pacta inter regem Mace—
donum Poenumque ducem. Quibus satis cognitis, optimum
visum est, captivos comitesque eorum Romam ad senatum, aut
ad consules, ubicunque essent, quam primum deportare. ad id
celerrimae quinque naves delectae, ac L. Valerius Antias, qui
praeesset, missus: eique mandatum, ut in omnes naves legatos,
separatim custodiendos, divideret ; daretque operam, ne quod iis
colloquium inter se, neve quae communicatio consilii esset. Per
idem tempus Romae quum A. Cornelius Mammula, ex Sardinia
provincia decedens, retulisset, qui status rerum in insula esset,
bellum ac defectionem omnes spectare 3 Q. Mucium, qui succes-
sisset sibi, gravitate coeli aquarumque advenientem exceptum,
non tam in periculosum, quam longum, morbum implicitum, diu
ad belli vim sustinendam inutilem fore, exercitumque ibi, ut satis
firmum pacatae provinciae praesidio esse, ita parum bello, quod
motum iri videretur : decreverunt Patres, ut Q. Fulvius Flaccus
quinque millia peditum, quadringentos equites, scriberet, eamque
legionem primo quoque tempore in Sardiniam trajiciendum
curaret ; mitteretque cum imperio, quem ipsi videretur, qui rem
gereret, quoad Mucius convaluisset. Ad eam rem missus est T.
Manlius Torquatus, qui bis consul censorque fuerat, subegeratque
in consulatu Sardos. Sub idem fere tempus et a Karthagine in
Sardiniam classis missa, duce Hasdrubale, cui Calvo cognomen
erat, foeda tempestate vexata, ad Baliares insulas dejicitur: ibi-
que (adeo non armamenta modo, sed etiam alvei navium quassati
erant) subductae naves, dum reficiuntur, aliquantum temporis
triverunt.

XXXV. In Italia quum post Cannensem pugnam, fractis partis
alterius viribus, alterius mollitis animis, segnius bellum esset:
Campani per se adorti sunt rem Cumanam suae dit-ionis facere ;
primo sollicitantes, ut ab Romanis deficerent. ubi id parum pro-
cessit, dolum ad capiendos eos comparant. Campanis omnibus
statum sacrificium ad Hamas. eo senatum Campanum venturum
certiores Cumanos fecerunt3 petieruntque ut et Cumanus eo
senatus veniret ad consultandum communiter, ut eosdem uterque
populus socios hostesque haberet: praesidium ibi armatum sese
habituros, ne quid ab Romano Poenove periculi esset. Cumani

