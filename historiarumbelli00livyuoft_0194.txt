190 T. mvn maun xxv.

Sosis, unus ex interfectoribus tyranni, quum, longo sermone
habito, dilatus per frustrationem esset, retulit Marcello, tempus
eum ad deliberandum sumsisse. Quum is diem de die differret,
dum Hippocrates atque Himilco admoverent castra legionesque,
haud dubius, si in arcem accepisset eos, deleri Romanum exer-
citum inclusum muris posse3 Marcellus, ut Euryalum neque
tradi, neque capi vidit posse, inter Neapolim et Tycham (nomina
partium urbis, et instar urbium sunt) posuit castra, timens, ne,
si frequentia intrasset loca, contineri ab discursu miles avidus
praedae non posset. Legati eo ab Tycha et Neapoli cum infulis
et velamentis venerunt, precantes, ut a caedibus et ab incendiis
parceretur. De quorum precibus, quam postulatis, magis con-
silio habito, Marcellus ex omnium sententia edixit militibus, ne
quis liberum corpus violaret: cetera praedae futura. castraque
tectis parietum pro muro septa. portis regione platearum patenti-
bus stationes praesidiaque disposuit, ne quis in discursu militum
impetus in castra fieri posset. Inde, signo dato, milites discurre-
runt : refractisque foribus, quum omnia terrore ac tumultu
streperent, a caedibus tamen temperatum est. rapinis nullus ante
modus fuit, quam omnia diuturna felicitate cumulata bona eges-
sere. Inter haec et Philodemus, quum spes auxilii nulla esset,
fide accepta, ut inviolatus ad Epicyden rediret, deducto praesidio,
tradidit tumulum Romanis. Aversis omnibus ad tumultum ex
parte captae urbis, Bomilcar, noctem eam nactus, qua propter
vim tempestatis stare ad anchoram in salo Romana classis non
posset, cum triginta quinque navibus ex portu Syracusano pro-
fectus, libero mari vela in altum dedit, quinque et quinquaginta
navibus Epicydae et Syracusanis relictis: edoctisque Karthagi-
niensibus, in quanto res Syracusana discrimine esset, cum centum
navibus post paucos dies redit, multis, ut fama est, donis ex
Hieronis gaza ab Epicyde donatus.

XXVI. Marcellus, Euryalo recepto praesidioque addito, una
cura erat liber, ne qua ab tergo vis hostium in arcem accepta
inclusos impeditosque moenibus suos turbaret. Achradinam
inde, trinis castris per idonea dispositis loca, spe ad inopiam
omnium rerum inclusos redacturum, circumsedit. Quum per
aliquot dies quietae stationes utrinque fuissent, repente adventus
Hippocratis et Himilconis, ut ultro undique oppugnarentur
Romani, fecit. nam et Hippocrates, castris ad magnum portum
communitis, signoque iis dato, qui Achradinam tenebant, castra
vetera Romanorum adortus est, quibus Crispinus praeerat3 et
Epicydes emptionem in stationes Marcelli fecitÍ¾ et classis Punica
littori, quod inter urbem et castra Romana erat, appulsa est, ne
quid praesidii Crispino submitti a Marcello posset. Tumultum
tamen majorem hostes praebuerunt, quam certamen. nam et
Crispinus Hippocratem non repulit tantum munimentis, sed

