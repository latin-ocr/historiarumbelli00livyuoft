Τ. mvn mmm xxv. 173

tatem civitatemque. Pro servis saltem ad hoc bellum emptis
vobis simus. congredi cum hoste liceat, et pugnando quaerere
libertatem. Vis tu mari, vis terra, vis acie, vis urbibus oppug-
nandis experiri virtutem? asperrima quaeque ad laborem peri-
culumque deposcimus, ut, quod ad Cannas faciundum fuit,
quamprimum fiat3 quoniam, quicquid postea viximus, id omne
destinatum ignominiae est.’'

VII. Sub haec dicta, ad genua Marcelli procubuerunt. Mar-
cellus id nec juris, nec potestatis suae, esse dixit ε senatui
scripturum se, omniaque de sententia Patrum facturum esse. Hae
literae ad novos consules allatae, ac per eos in senatu recitatae
sunt : consultusque de his literis ita decrevit senatus : Militibus,
qui ad Cannas commilitones suos pugnantes deseruissent, senatum
nihil videre, cur respublica committenda sit. Si M. Claudio pro-
consuli aliter videretur, faceret quod e republica fideque sua
duceret ; dum ne quis eorum munere vacaret, neu dono militari
virtutis ergo donaretur, neu in Italiam reportaretur, donec hostis
in terra Italia esset. Comitia deinde a praetore urbano de senatus
sententia, plebisque scitu, sunt habita: quibus creati sunt quin-
queviri muris turribusque reficiendis: et triumviri bini3 uni
sacris conquirendis, donisque persignandis ; alteri reficiendis aedi-
bus Fortunae et matris Matutae intra portam Carmentalem, sed
ct Spei extra portam, quae priore anno incendio consumptae
fuerant. Tempestates foedae fuere. In Albano monte biduum
continenter lapidibus pluit. tacta de coelo multa: duae in Capi-
tolio aedes; vallum in castris multis locis supra Suessulam3 et
duo vigiles exanimati. muruS, turresque quaedam Cumis non
ictae modo fulminibus, sed etiam decussae. Reatc saxum ingens
visum volitare: sol rubere solito magis, sanguineoque similis.
Horum prodigiorum causa diem unum supplicatio fuit, et per
aliquot dies consules rebus divinis operam dederunt: et per eosdem
dies sacrum novendiale fuit. Quum Tarentinorum defectio jam
diu et in spe Hannibali, et in suspicione Romanis, esset, causa
forte extrinsecus maturandae ejus intervenit. Phileas Tarentinus,
diu Jam per speciem legationis Romae quum esset, vir inquieti
animi, et minime otium, quo tum diutino senescere videbatur,
patientis, aditum sibi ad obsides Tarentinos invenit. Custodie-
bantur in atrio Libertatis minore cura, quia nec ipsiS, nec civitati
eorum, fallere Romanos expediebat. Hos, crebris colloquiis solli-
citatos, corruptis aedituis duobus, quum primis tenebris custodia
eduxisset; ipse, comes occulti itineris factus, profugit. Luce
prima vulgata per urbem fuga est : missique, qui sequerentur, ab
Tarracina comprehensos omnes retraxerunt. deducti in comitio,
virgisque, approbante populo, caesi, de saxo dejiciuntur.

VIII. Hujus atrocitas poenae duarum nobilissimarum in Italia
Graecarum civitatium animos irritavit, quum publice, tum etiam

