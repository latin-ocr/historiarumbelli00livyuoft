T. mvn LIBER xxm. 129

publico periculo essent. Utroque impetrato, conduxerunt, priva-
taque pecunia respublica administrata est. Hi mores, eaque
caritas patriae per omnes ordines velut tenore uno pertinebat.
Quemadmodum conducta omnia magno animo sunt, sic summa
fide praebita, nec secus quam si ex opulento aerario, ut quondam,
alerentur. Quum hi commeatus venerunt, Illiturgi oppidum ab
Hasdrubale, ac Magone, et Hamilcare, Bomilcaris filio, ob defec-
tionem ad Romanos oppugnabatur. Inter haec trina castra hos-
tium Scipiones, quum in urbem sociorum magno certamine ac
strage obsistentium pervenissent, frumentum, cujus inopia erat,
advexerunt: cohortatique oppidanos, ut eodem animo moenia
tutarentur, quo pro se pugnantem Romanum exercitum vidissent,
ad castra maxima oppugnanda, quibus Hasdrubal praeerat, ducunt.
Eodem et duo duces et duo exercitus Karthaginiensimn, ibi rem
summam agi cernentes, convenerunt. Itaque eruptione e castris
pugnatum est. sexaginta hostium millia eo die in pugna fuerunt,
sexdecim circiter Romanis. Tamen adeo haud dubia victoria
fuit, ut plures numero, quam ipsi erant, Romani hostium occi-
derint 3 ceperint amplius tria millia hominum, paulo minus mille
equorum, undesexaginta militaria signa, elephantis quinque in
proelio occisis. trinisque castris eo die potiti sunt. Illiturgi
obsidione liberato, ad Intibili oppugnandum Punici exercitus
traducti Í¾ suppletis copiis ex provincia, ut quae maxime omnium
belli avida, modo praeda aut merces essct, et tum juventute
abundante. lterum signis collatis eadem fortuna utriusque partis
pugnatum. supra tredecim millia hostium caesa, supra duo capta,
cum signis duobus et quadraginta, ct novem elephantis. Tum
vero omncs prope Hispaniae populi ad Romanos defecerunt:
multoque majores ca aestate in Hispania, quain in Italia, res
gestae.

