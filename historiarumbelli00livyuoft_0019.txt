r. mvn mnf-:R xxx. 15

XVII. Nominatae jam antea consulibus provinciae erant : tum
sortiri jussi. Cornelio Hispania, Sempronio Africa cum Sicilia
evenit. Sex in eum annum decretae legiones, et socium quantum
ipsis videretur, et classis quanta parari posset. Quatuor et viginti
peditum Romanorum millia sunt scripta, et mille octingenti
equites: sociorum, quadraginta millia peditum, quatuor millia et
quadringenti equites: naves ducentae viginti quinqueremes,
celoces viginti deductae. Latum inde ad populum, vellent, jube-
rent, populo Karthaginiensi bellum indici. Ejusque belli causa
supplicatio per urbem habita, atque adorati dii, ut bene ac feli-
citer eveniret‚ quod bellum populus Romanus jussisset. Inter
consules ita copiae divisae. Sempronio datae legiones duae, (ea
quaterna millia erant peditum, et trecenti equites) et sociorum
sexdecim millia peditum, equites mille octingenti ; naves longae
centum sexaginta, celoces duodecim. Cum his terrestribus mari-
timisque copiis Ti. Sempronius missus in Siciliam 3 ita in Africam
transmissurus, si ad arcendum Italia Poenum consul alter satis
esset. Cornelio minus copiarum datum, quia L. Manlius praetor
et ipse cum haud invalido praesidio in Galliam mittebatur.
Navium maxime Cornelio numerus deminutus. sexaginta quin-
queremes datae, (neque enim mari venturum, aut ea parte belli
dimicaturum hostem credebant) et duae Romame legiones cum
suo justo equitatu, et quatuordeeim millibus sociorum peditum,
equitibus mille sexcentis. Duas legiones Romanas, et decem
millia sociorum peditum, mille equites socios, sexcentos Romanos,
Gallia provincia, eodem anno versa in Punicum bellum, habuit.

XVIII. His ita comparatis, ut omnia justa ante bellum fierent,
legatos majores natu, Q. Fabium, M. Livium, L. Aemilium, C.
Licinium, Q. Baebium, in Africam mittunt ad percunctandos
Karthaginienses, publicone consilio Hannibal Saguntum oppug-
nasset: et, si, id quod facturi videbantur, faterentur ac defen-
derent publico consilio factum, ut indicerent populo Karthaginiensi
bellum. Romani postquam Karthaginem venerunt, quum sena-
tus datus esset, et Q. Fabius nihil ultra quam unum, quod
mandatum erat, percunctatus esset3 tum ex Karthaginiensibus
unus: “ Praeceps vestra, Romani, et prior legatio fuit, quum
Hannibalem tanquam suo consilio Saguntum oppugnantem depos—
cebatis: ceterum haec legatio verbis adhuc lenior est, re asperior.
Tunc enim Hannibal et insimulabatur, et deposcebatur 3 nunc ab
nobis et confessio culpae exprimitur, et, ut a confessis, res
extemplo repetuntur. Ego autem non, privato publicone consilio
Saguntum oppugnatum sit, quaerendum censeam3 sed, utrum
jure, an injuria. Nostra enim haec quaestio atque animadversio
in civem nostrum est, nostro an suo feeerit arbitrio: vobiscum
una disceptatio est, licueritne per foedus fieri. Itaque, quoniam
discerni placet, quid publico consilio, quid sua sponte, imperatores

