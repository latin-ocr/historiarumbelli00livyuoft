r. mvn menn xxm. 115

tratum iniit. Praetores, Q. Fulvius Flaccus, qui antea consul
censorque fuerat, urbanam, M. Valerius Laevinus peregrinam
sortem, in jurisdictione habuit3 Ap. Claudius Pulcher Siciliam,
Q. Mucius Scaevola Sardiniam, sortiti sunt. M. Marcello pro con-
sule imperium esse populus jussit, quod post Cannensem cladem
unus Romanorum imperatorum in Italia prospere rem gessisset.
XXXI. Senatus, quo (lie primum est in Capitolio consultus,
decrevit, ut, quo eo anno duplex tributum imperaretur, simplex
confestim exigeretur, ex quo stipendium praesens omnibus militi-
bus daretur, praeterquam qui milites ad Cannas fuissent. De
exercitibus ita decreverunt, ut duabus legionibus urbanis Ti.
Sempronius consul Cales ad conveniendum diem ediceret: inde
sex legiones in castra Claudiana supra Suessulam deducerentur :
quae ibi legiones essent, (erant autem Cannensis maxime exer-
citus) eas Ap. Claudius Pulcher praetor in Siciliam trajiceret;
quaeque in Sicilia essent Romam deportarentur. Ad exercitum,
cui ad conveniendum Cales edicta dies erat, M. Claudius Marcel-
lus missus: isque jussus in castra Claudiana deducere urbanas
legiones. Ad veterem exercitum accipiendum, deducendumque
inde in Siciliam, T. Metilius Croto legatus ab Ap. Claudio est
missus, Taciti primo exspectaverant homines, uti consul comitia
collegae creando haberet. deinde ubi ablegatum, velut de industria,
M. Marcellum viderunt, quem maxime consulem in eum annum
ob egregie in praetura res gestas creari volebant, fremitus'in curia
cst ortus. Quod ubi sensit consul, “ Utrumque,'’ inquit, ‘⁴ e
republica fuit, Patres conscripti, et M. Claudium ad permutandos
exereitus in Campaniam proficisci, et comitia non prius edici,
quam is inde, confecto, quod mandatum est, negotio, revertisset ;
ut vos consulem, quem tempus reipublicae postularet, quem
maxime vultis, haberetis.'' lta de comitiis, donec rediit Mar-
collus, silentium fuit. Interea duumviri creati sunt Q. Fabius
Maximus et T. Otacilius Crassus aedibus dedicandis, Menti Ota-
cilius, Fabius Veneri Erycinae. Utraque in Capitolio est, canali
uno discretae. Et de trecentis equitibus Campanis, qui, in Sicilia
eum fide stipendiis emeritis, Romam venerant, dein latum ad
populum, ut cives Romani essent3 item, uti municipes Cumani
essent, pridie quam populus Campanus a populo Romano defe-
cisset. Maxime, ut hoc ferretur, moverat, quod, quorum homi-
num essent, scire se ipsi negabant ; vetere patria relicta, in eam,
in quam redierant, nondum adsciti. Postquam Marcellus ab
exercitu rediit, comitia uni consuli rogando inlocum L. Postumii
edicuntur. Creatur ingenti consensu Marcellus, qui extemplo
magistratum occiperet. cui ineunti consulatum quum tonuisset,
vocati augures vitio creatum videri pronunciaverunt: vulgoque
Patres ita fama ferebant, quod tum primum duo plebeii consules
facti essent, id deis cordi non esse. In locmn Marcelli, ubi is se

