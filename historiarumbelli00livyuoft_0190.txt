186 T. L1v11 mana xxv.

unius Romani ducis successu, in alterius ducis exercitusque oppri-
mendi occasionem imminebat. Cn. Fulvium praetorem, Apuli
legati nunciabant, primo, dum urbes quasdam Apulorum, quae
ad Hannibalem descivissent, oppugnaret, intentius rem egisse:
postea nimio successu et ipsum et milites, praeda impletos, in
tantam licentiam socordiamque effusos ut nulla disciplina mili-
tiae esset. Quum saepe alias, tum paucis diebus ante, expertus,
qualis sub inscio duce exercitus esset, in Apuliam castra movit.

XXI. Circa Herdoneam Romanae legiones et praetor Fulvius
erant. quo ubi allatum est hostes adventare, prope est factum, ut
injussu praetoris, signis convulsis, in aciem exirent. nec res ulla
magis tenuit, quam spes haud dubia, suo id arbitrio, ubi vellent,
acturos. Nocte insequenti Hannibal, quum tumultuatum in
castris, et plerosque ferociter, signum ut daret, institisse duci, ad
arma vocantes, sciret, haud dubius prosperae pugnae occasionem
dari, tria millia expeditorum militum in villis circa, vepribusque,
et silvis, disponit ; qui, signo dato, simul omnes e latebris existe-
rent: et Magonem ac duo ferme millia equitum, qua fugam
inclinaturam credebat, omnia itinera insidere jubet. his nocte
praeparatis, prima luce in aciem copias educit. Nec Fulvius est
cunctatus, non tam sua ulla spe, quam militum impetu fortuito,
tractus. itaque eadem temeritate, qua processum in aciem est,
instruitur ipsa acies, ad libidinem militum, forte procurrentium
consistentiumque, quo loco ipsorum tulisset animuS, deinde per
libidinem aut metum deserentium locum. prima legio et sinistra
ala in primo instructae, et in longitudinem porrecta acies. cla-
mantibus tribunis, nihil introrsus roboris ac virium esse, et,
quacunque impetum fecisset hostis, perrupturos ; nihil, quod
salutare esset, 'non modo ad animum, sed ne ad aures quidem,
admittebant. Et Hannibal, haudquaquam similis dux, neque
simili exercitu, neque ita instructo, aderat. ergo ne clamorem
quidem atque impetum primum eorum Romani sustinuere. Dux,
stultitia et temeritate Centenio par, animo nequaquam com-
parandus, ubi rem inclinatam ae trepidantes suos vidit, equo
arrepto, cum ducentis ferme equit-ibus effugit: cetera, a fronte
pulsa, a tergo atque alis circumventa, acies eo usque est caesa, ut
ex duodeviginti millibus hominum duo millia haud amplius
evaserint. castris hostes potiti sunt.

XXII. Hae clades, super aliam alia, Romam quum essent
nunciatae, ingens quidem et luctus et pavor civitatem cepit. sed
tamen, quia consules, ubi summa rerum esset, ad id locorum
prospere rem gererent, minus his cladibus commovebantur.
Legatos ad consules mittunt C. Laetorium, M. Metilium, qui
nunciarent, ut reliquias duorum exercituum cum cura colligerent3
darentque operam, ne per metum ac desperationem hostiae dede-
rent, (id, quod post Cannensem accidisset cladem) ct ut desertores

