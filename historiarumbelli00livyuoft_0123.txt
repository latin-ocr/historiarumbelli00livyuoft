Τ. mvn LIBER xxm. 119

(quanquam suspecta fraus erat) nihil abnuere3 ita tegi fallax
consilium posse rati. Interim Ti. Sempronius, consul Romanus,
Sinuessae, quo ad conveniendum diem edixerat, exercitu lustrato,
transgressus Vulturnum flumen, circa Liternum castra posuit.
Ibi, quia otiosa stativa erant, crebro decurrere milites cogebat,
ut tirones (ea maxima pars volonum erat) assuescerent signa
sequi, ct in acie agnoscere ordines suos. inter quae maxima inerat
cura duci, itaque legatis tribunisque praeceperat, ne qua expro-
bratio cuiquam veteris fortunae discordiam inter ordines sereret :
vetus miles tironi, liber voloni sese exaequari sineret. omnes satis
honestos generososque ducerent, quibus arma sua signaque populus
Romanus commisisset. quae fortuna coegisset ita fieri, eandem
cogere tueri factum. Ea non majore eura praecepta ab ducibus
sunt, quam a militibus observata; brevique tanta concordia
coaluerant omnium animi, ut prope in oblivionem veniret, qua
ex conditione quisque esset miles factus. Haec agenti, Graccho
legati Cumani nunciarunt, quae a Campanis legatio paucos ante
dies venisset, et quid iis ipsi respondissent: triduum post eum
diem festum esse: non senatum solum omnem ibi futurum, sed
castra etiam ct exereitum Campanum. Gracchus, jussis Cumanis
onmia ex agris in urbem convehere, et manere intra muros, ipsc
pridie, quam statum sacrificium Campanis esset, Cumas movet
castra. Hamae inde tria millia passuum absunt. ,J am Campani
eo frequentes ex composito convenerant, nec procul inde in
occulto Marius Alfius Medixtuticus (summus magistratus erat
Campanis) cum quatuordecim millibus armatorum habebat castra ;
sacrificio apparando, et inter id instruendae fraudi, aliquanto
intentior, quam muniendis castris, aut ulli militari operi. Tri-
duum sacrificatum ad Hamas. Nocturnum erat sacrum, ita ut
ante mediam noctem compleretur. Huic Gracchus insidiandum
tempori ratus, custodibus ad portas positis, ne quis enunciare
posset coepta, et ab decima diei hor-21 coactis militibus corpora
curare, somnoque operam dare, ut primis tenebris convenire ad
signum possent, vigilia fermo prima tolli jussit signa ; silentique
profectus agmine, quum ad Hamas media nocte pervenisset, castra
Campana, ut in pervigilio neglecta, simul omnibus portis invadit z
alios somno stratos, alios perpetrato sacro inermes redeuntes,
obtruncat. hominum eo tumultu nocturno caesa plus duo millia,
cum ipso duce Mario Alfio ι capta sunt signa militaria quatuor et
triginta.

XXXVI. Gracchus, minus centum militum jactura castris
hostium potituS‚ Cumas se propere recepit, ab Hannibale metuens,
qui super Capuam in Tifatis habebat castra. Nec eum provida
futuri fefellit opinio· nam, simul Capuam ea clades est nunciata,
ratus Hannibal, ab re bene gesta insolenter laetum exercitum,
tironum magna ex parte servorumque, spoliantem victos, prae-

