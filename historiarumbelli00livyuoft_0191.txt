T. mvn LIBER xxv. 187

de exercitu volonum conquirerent. Idem negotii P. Cornelio
datum, cui et delectus mandatus erat: isque per fora concilia—
bulaque edim't, ut conquisitio volonum fieret, iique ad signa
reducerentur. Haec omnia intentissima cura aeta. Ap. Claudius
consul, D. Junio ad ostium Vulturni, M. Aurelio Cotta Puteolis
praeposito, qui, ut quaeque naves ex Etruria ac Sardinia acces-
sissent, extemplo in castra mitterent frumentum ; ipse ad Capuam
regressus, Q. Fulvium collegam invenit Casilini, omnia inde
portantem molientemque ad oppugnandam Capuam. 'rum ambo
circumsederunt urbem, et Claudium Neronem praetorem ab
Suessula ex Claudianis castris exciverunt. Is quoque, modico ibi
praesidio ad tenendum locum relicto, ceteris omnibus copiis ad
Capuam descendit. ita tria praetoria circa Capuam erecta ; tres et
exercitus, diversis partibus opus aggressi, fossa valloque circum-
dare urbem parant, et castella excitant modicis intervallis ε
multisque simul locis curn prohibentibus opera Campanis eo
eventu pugnant, ut postremo portis muroque se contineret Cam-
panus. Prius tamen, quam haec continuarentur opera, legati ad
Hannibalem missi, qui quererentur desertam ab eo Capuam, ae
prope redditam Romanis 3 obtestarenturque, ut tunc saltem opem
non circumsessis modo, sed etiam circumvallatis, ferret. Con-
sulibus literae a P. Cornelio praetore missae, ut, priusquam
clauderent Capuam operibus, potestatem Campanis facerent, ut,
qui eorum vellent, exirent ab Capua, suasque res secum aufer—
rent : liberos fore, suaque omnia habituros, qui ant-e Idus Martias
exissent. post eam diem quique exissent, quique ibi mansissent,
hostium futuros numero. Ea pronunciata Campanis, atque ita
spreta, ut ultro dicerent contumelias, minarenturque. Hannibal
ab Herdonea Tarentum duxerat legiones spe, aut vi, aut dolo,
arcis Tarentinae potiundae. Quod ubi parum processit, ad Brun—
disium flexit iter, prodi id oppidum ratus. ibi quoque quum
frustra tereret tempus, legati Campani ad eum venerunt, querentes
simul, orantesque. quibus Hannibal magnifice respondit, et antea
solvisse obsidionem, et nunc adventum suum consules non laturos.
Cum hac spe dimissi, legati vix regredi Capuam, jam duplici fossa
valloque cinctam, potuerunt.

XXIII. Quum maxime Capua circumvallaretur, Syracusarum
oppugnatio ad finem venit, praeterquam vi ac virtute ducis exer-
citiisque, intestina etiam proditione adjuta. Namque Marcellus
initio veris incertus, utrum Agrigentum ad Himilconem et Hip-
pocratem verteret bellum, an obsidione Syracusas premeret ;
quanquam nec vi capi videbat posse, inexpugnabilem terrestri ae
maritimo situ, urbem, nec fame, quam prope liberi ab Karthagine
commeatus alerent, tamen, ne quid inexpertum relinqueret,
transfugas Syracusanos (erant autem apud Romanos aliqui nobi-
lissimi viri, inter defectionem ab Romanis, quia ab novis consiliis

