128 T. mvn menn xxr11.

vietor in castra redit. Huic pugnae equestri rem (quam satis
certam, communis existimatio est,) mirabilem certe, adjiciunt
quidam annales ε quum refugientem ad urbem Tauream Claudius
sequeretur, patenti hostium portae invectum, per alteram, stupen-
tibus miraculo hostibus, intactum evasisse.

XLVIII. Quieta inde stativa fuere, ac retro etiam consul movit
eastra, ut sementem Campani facerent: nec ante violavit agrum
Campanum, quam jam altae in segetibus herbae pabulum prae-
bere poterant. id convexit in Claudiana castra super Suessulam ;
ibique hiberna aedificavit. M. Claudio proconsuli imperavit, ut,
retento Nolae necessario ad tuendam urbem praesidiO, ceteros
milites dimitteret Romam, ne oneri sociis et sumptui reipublicae
essent. Et Ti. Gracchus, a Cumis Luceriam in Apuliam legiones
quum duxisset, M. Valerium inde praetorem Brundisium, cum
eo, quem Luceriae habuerat, exercitu, misit ; tuerique oram agri
Sallentini, et providere, quod ad Philippum bellumque Mace-
donicum attineret, jussit. Exitu aestatis ejus, qua haec gesta
perscripsimus, literae a P. et Cn. Scipionibus venerunt, quantas
quamque prosperas in Hispania res gessissent. sed pecuniam in
stipendium, vestimentaque et frumentum exercitui, et sociis
navalibus onmia, deesse. Quod ad stipendium attineat, si aera-
rium inops esset, se aliquam rationem inituros, quo modo ab
Hispanis sumant. cetera utique ab Roma mittenda esse : nec aliter
aut exereitum aut provinciam retineri posse. Literis recitatis,
nemo omnium erat, quin, et vera scribi, et postulari aequa, fate-
retur : sed occurrebat animis, quantos exercitus terrestres navales-
que tuerentur, quantaque nova classis mox paranda esset, si
bellum Macedonicum moveretur. Siciliam ac Sardiniam, quae
ante bellum vectigales fuissent, vix praesides provinciarum excr-
citus alere z tributo sumptus suppeditari. quum ipsum tributum
conferentium numerum tantis exercituum stragibus, et ad Trasi—
menum lacum, et ad Cannas, imminutum ; tum, qui superessent
pauci, si multiplici gravarentur stipendio. alia perituros peste.
ltaque, nisi fide staret respublica, opibus non staturam. Prode-
undum in concionem Fulvio praetori esse, indicandas populo
publicas necessitates, cohortandosque, qui redempturis auxissent
patrimonia, ut reipublicae, ex qua crevissent, ad tempus com-
modarent : conducerentque ea lege praebenda, quae ad exercitum
Hispaniensem opus essent, ut, quum pecunia in aerario esset, iis
primis solveretur. Haec praetor in concione edixit, qua die
vestimenta, frumentum, Hispaniensi exercitui praebenda, quaet· ,
alia opus essent navalibus sociis, esset locaturus.

XLIX. Ubi ea dies venit, ad conducendum tres societates
aderant hominum undeviginti, quorum duo postulata fuere:
unum, ut militia vacarent, dum in eo publico essent3 alterum,
ut, quae in naves imposuissent, ab hostium tempestatisque vi

