T. mvn LIBER xm. 17

clades ignota est. Hispanis populis, sicut lugubre, ita insigne
documentum Sagunti ruinae erunt, ne quis fidei Romanae aut
societati confidat.’' Inde extemplo abire finibus Volcianorum
jussi, ab nullo deinde concilio Hispaniae benigniora verba tulere.
itaque, nequicquam peragrata Hispania, in Galliam transeunt.

XX. In his nova terribilisque species visa est, quod armati
(ita mos gentis erat) in concilium venerunt. quum, verbis extol-
lentes gloriam virtutemquc populi Romani ac magnitudinem
imperii, petissent, ne Poeno, bellum Italiae inferenti, per agros
urbesque suas transitum darent ; tantus cum fremitu risus dicitur
ortus, ut vix a magistratibus majoribusque natu juventus sedare-
tur. Adeo stolida impudensque postulatio visa est, censere, nc
in Italiam transmittant Galli bellum, ipsos id avertere in se,
agrosque suos pro alienis populandos objicere. Sedato tandem
fremitu, responsum legatis est, neque Romanorum in se meritum
esse, neque Karthaginiensium injuriam, ob quae aut pro Romanis
aut adversus Poenos sumant arma. Contra ea, audire sese, gentis
suae homines agris finibusque Italiae pelli a populo Romano,
stipendiumque pendere, et cetera indigna pati. Eadem ferme in
ceteris Galliae conciliis dicta auditaque ; nec hospitale quicquam
pacatumve satis prius auditum, quam Massiliam venere. Ibi
omnia, ab sociis inquisita cum cura ac fide, cognita ε praeoccupatos
jam ante ab Hannibale Gallorum animos esse3 sed 118 1111 quidem
ipsi satis mitem gentem fore, adeo ferocia atquc indomita ingenia
esse, ni subinde auro, cujus avidissima gens est, principum animi
concilientur. Ita peragratis Hispaniae et Galliae populis, legati
Romam redeunt, haud ita multo post, quam consules‘ m provin-
cias profecti erant. civitatem omnem in exspectationem belli
erectam invenerunt, satis constante fama jam Iberum Poenos
transmisisse.

XXI. Hannibal, Sagunto capto, Karthaginem Novam in
hiberna concesserat. ibique, auditis, quae Romae, quaeque Kar-
thagine, acta decretaque forent, seque non ducem solum, sed
etiam causam 8558 belli, partitis divenditisque reliquiis praedae,
nihil ultra differendum ratus, Hispani generis milites convocat ε
“Credo ego vos,” inquit, “ socii, et ipsos cernere, pacatis omnibus
Hispaniae populis, aut finiendam nobis militiam, exercitusque
dimittendos esse ; aut in alias terras transferendum bellum: ita
enim hae gentes non pacis solum, sed etiam victoriae, bonis flore-
bunt, si ex aliis gentibus praedam et gloriam quaeremus. Itaque,
quum longinqua ab domo instet militia, incertumque sit, quando
domos vestras, et quae cuique ibi cara sint, visuri sitis, si quis
vestrum suos invisere vult, commeatum do. Primo vere, edico,
adsitis ; ut, diis bene juvantibus, bellum ingentis gloriae praedae-
que futurum incipiamus.” Omnibus fere visendi domos oblata
ultro potestas grata erat, et jam desiderantibus suos, et longius

