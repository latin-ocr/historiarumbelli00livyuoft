66 T. mvn maan xxn.

quum plebis concilium esset, magis tacita invidia dictatoris,
favorque magistri equitum animos versabat, quam satis audebant
homines ad suadendum, quod vulgo placebat, prodire ; et, favore
superante, auctoritas tamen rogationi deerat. Unus inventus est
suasor legis, C. Terentius Varro, qui priore anno praetor fuerat,
loco non humili solum, sed etiam sordido, ortus. patrem lanium
fuisse ferunt, ipsum institorem mercis 3' filioque hoc ipso in servilia
ejus artis ministeria usum.

XXVI. Is juvenis, ubi ex eo genere quaestfis pecunia, a patre
relicta animos ad spem liberalioris fortunae fecit, togaque et
forum placuere, proclamando pro sordidis hominibus causisque
adversus rem et famam bonorum, primum in notitiam populi,
deinde ad honores, pervenit. quaestura quoque et duabus aedili-
tatibus, plebeia et curuli, postremo et praetura perfunctus, jam
ad consulatus spem quum attolleret animos, haud pamm callide
auram favoris popularis ex dictatoria invidia petiit, scitique
plebis unus gratiam tulit, Omnes eam rogationem, quique Romae
quique in exercitu erant, aequi atque iniqui, praeter ipsum dicta-
torem, in contumeliam ejus latam acceperunt. ipse, qua gravitate
animi criminantes se ad multitudinem inimicos tulerat, eadem
et populi 111 se saevientis injuriam tulit ε acceptisque in ipso
itinere literis senatus consulti de aequato imperio, satis fidens,
haudquaquam cum imperii jure artem imperandi aequatam,
cumque invicto a civibus hostibusque animo, ad exercitum rediit.

XXVII. Minucius vero, quum jam ante vix tolerabilis fuisset
secundis rebus ac favore vulgi, tum utique immodice immodeste-
que, non Hannibale magis victo ab se, quam Q. Fabio, gloriari:
Illum, in rebus asperis unicum ducem ac parem quaesitum Han-
nibali, majorem minori, dictatorem magistro equitum, quod nulla
memoria habeat annalium, jussu populi aequatum in eadem
civitate, in qua magistri equitum virgas ac secures dictatoris
tremere atque horrere soliti sint: in tantum suam felicitatem
virtutemque enituisse. Ergo secuturum se fortunam suam, si
dictator in cunctatione, ac segnitie, deorum hominumque judicio
damnata, perstaret. Itaque, quo die primum congressus est cum
Q. Fabio, statuendum omnium primum, ait, esse, quemadmodum
imperio aequato utantur. Se optimum ducere, aut diebus alter-
nis, aut, si majora intervalla placerent, partitis temporibus,
alterius summum jus imperiumque essc 3 ut par hosti non solum
consilio, sed viribus etiam, esset, si quam occasionem rei gerendae
habuisset. Q. Fabio haudquaquam id placere: omnia enim for-
tunam habituram, quaecunque temeritas collegae habuisset. Sibi
communicatum cum illo, non ademptum, imperium esse. Itaque
se nunquam volentem parte, qua posset, rerum consilio geren-
darum cessurum: nec se tempora aut dies' imperii cum e0, exer-
citus divisurum, suisque consiliis, quoniam omnia non liceret,

