84 T. mvn mnan xxn.

Venusiam adduci exercitum, an manere juberet Canusii? Varro
ipse Canusium copias traduxit, et jam aliqua species consularis
exercitus erat3 moenibusque se certe, si non armis, ab hoste
videbantur defensuri. Romam, ne has quidem reliquias super-
ffise civium sociorumque, sed occidione occisos cum duobus exer-
citibus consules, deletasque omnes copias, allatum fuerat.
Nunquam, salva urbe, tantum pavoris tumultusque intra moenia
Romana fuit. itaque succumbam oneri, neque aggrediar narrare,
quae edissertando minora vero fecero. Consule exercituque ad
Trasimenum priore anno amisso, non vulnus super vulnus, sed
multiplex clades, cum duobus consulibus duo consulares exer-
citus amissi mmciabantur: nec ulla jam castra Romana, nec
‹luc-em, nec militem esse z Hannibalis Apuliam, Samnium, ac jam
prope totam Italiam factam. Nulla profecto alia gens tanta mole
cladis non obruta esset. Comparem cladem ad Aegates insulas
Karthaginiensium, proelio navali acceptam, qua fracti, Sicilia ac
Sardinia cessere, hinc vectigales ac stipendiarios fieri se passi
sunt? aut pugnam adversam in Africa, cui postea hic ipse Hanni-
bal succubuit ἵ nulla ex parte comparandae sunt, nisi quod minore
animo latae sunt.

LV. P. Furius Philus et M'. Pomponius, praetores, senatum
in curiam Hostiliam vocaverunt, ut de urbis custodia consulerent.
neque enim dubitabant, deletis exercitibus, hostem ad oppug-
nandam Romam, quod unum opus belli restaret, venturum.
Quum in malis, sicut ingentibus, ita ignotis, 110 consilium quidem
satis expedirent, obstreperetque clamor lamentantium mulierum,
et, nondum palam facto, vivi mortuique per omnes paene domos
promiscue complorarentur3 tum Q. Fabius Maximus censuit,
equites expeditos et Appia et Latina via mittendos, qui, obvios
percunctando aliquos profectos ex fuga, passim dissipatos, forte
referant, quae fortuna consulum atque exercituum sit : et, si quid
dii immortales, miseriti imperii, reliquum Romano nomini feee-
rint, ubi eae copiae sint: quo se Hannibal post proelium con-
tulerit z quid paret, quid agat, acturusque sit. Haec exploranda
noscendaque per impigros juvenes esse. Illud per Patres ipsos
agendum, quoniam magistratuum parum sit, ut tumultum ac
trepidationem in urbe tollant, matronas publico arceant, conti-
nerique intra suum quamque limen cogant : comploratus famili—
arum coerceant: silentium per urbem faciant: nuncios rerum
omnium ad praetores deducendos curent: suae quisque fortunae
domi auctorem exspectent : custodesque praeterea ad portas
ponant, qui prohibeant quemquam egredi urbem z cogantque
homines nullam, nisi urbe ac moenibus salvis, salutem sperare.
Ubi conticuerit tumultus, recte tum in curiam Patres revocandos,
consulendumque de urbis custodia esse.

LVI. Quum in hanc sententiam pedibus omnes issent, summo-

