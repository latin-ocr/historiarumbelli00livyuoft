Τ. mvn LIBER xxn· 73

laxamenti daretur ijs ad auxilia Hannibali submittenda. Ab
senatu ita responsum regi est : Virum bonum egregiumque
socium Hieronem esse, atque uno tenore, ex quo in amicit-iam
populi Romani venerit, fidem coluisse, ac rem Romanam omni
tempore ac loco munifice adjuvisse. id, perinde ac deberet, gratum
populo Romano esse. Aurum, et a civitatibus quibusdam alla-
tum, gratia rei accepta, non accepisse populum Romanuin.
Victoriam omenque accipere; sedemque ei se divae dare dicare
Capitolium, templum Jovis Optimi Maximi. in ea arce urbis
Romanae sacratam, volentem propitiamque‚ firmam ac stabilem
fore populo Romano. Funditores, sagittariique, et frumentum
traditum consulibus. Quinqueremes ad navium classem, quac
cum T. Otacilio propraetore in Sicilia erant, quinque et viginti
additae3 permissumque est, ut, si e republica censeret esse, in
Africam trajiceret.

XXXVIII. Delectu perfecto, consules paucos morati dies, dum
socii ab nomine Latino venirent. Milites tunc, quod nunquam
antea factum erat, jurejurando ab tribunis militum adacti, jussu
consulum conventuros, neque injussu abituros. nam ad eam diem
nihil praeter sacramentum fuerat3 et, ubi ad decuriatum aut
centuriatum convenissent, sua voluntate ipsi inter se, equites
decuriati, centuriati pedites, conjurabant, scsc fugae atque formi-
dinis ergo non abit-uros, neque ex ordine recessuros, nisi tcli
sumendi aut petendi, et aut hostis feriendi, aut civis servandi,
causa. id ex voluntario inter ipsos foedere a tribunis ad legitimam
jurisjurandi adactionem translatum. Conciones, priusquam ab
urbe signa moverentur, consulis Varronis multae ac feroces fuere,
denunciantis, bellum (arcessitum in Italiam ab nobilibus, mau-
surumque in visceribus reipublicae, si plures Fabios imperatores
haberet) se, quo die hostem vidisset, perfecturum. Collegae ejus
Paulli una, pridie quam ex urbe proficiscerentur, concio fuit,
verior, quam gratior populo, qua nihil inclementer in Varronem
dictum, nisi id modo : mirari sc, quomodo quis dux, priusquam
aut suum aut hostium exercitum, locorum situm, naturam
regionis, nosset, jam nunc locatus in urbe sciret, quae sibi agenda
armato forent ; et diem quoque praedicere posset, qua cum hoste
signis collatis esset dimicaturus. Se, quac consilia magis res dent
hominibus, quam homines rebus, ca ante tempus immatura non
praecepturum. optare, ut, quae caute atque consulte gesta essent,
satis prospere evenirent. temeritatem, praeterquam quod stulta
sit, infelicem etiam ad id locorum fuisse. Id sua sponte appare-
bat, tuta celeribus consiliis praepositarum. et, quo id constantius
perseveraret, Q. Fabius Maximus sic eum proficiscentem allocutus
fertur:

XXXIX. “ Si aut collegam (id quod mallem) tui similem,
L. Aemili, haberes, aut tu collegae tui similis esseS, supervacanea

1>

