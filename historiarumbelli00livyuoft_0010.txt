6 r. mvn mmm xx1.

victis esse. Fama etiam est, Hannibalem annorum ferme novem,
pueriliter blandientem patri Hamilcari, ut duceretur in Hispa-
niam, quum, perfecto Africo bello, ⁴exercitum eo trajecturus,
sacrificaret, altaribus admotum, tactis sacris jurejurando adactum,
se, quum primum posset, hostem fore populo Romano. Ange-
bant ingentis spiritus virum Sicilia Sardiniaque amissae : nam et
Siciliam nimis celeri desperatione rerum concessam, ct Sardiniam
inter motum Africae fraude Romanorum, stipendio etiam insuper
imposito, interceptam.

ΙΙ. His anxius curis, ita se Africo bello, quod fuit sub recentem
Romanam pacem, per quinque annos, ita deinde novem annis in
Hispania augendo Punico imperio gessit, ut appareret, majus
eum, quam quod gereret, agitare in animo bellum 3 et, si diutius
vixisset, Hamilcare duce Poenos arma Italiae illaturos fuisse, qui
Hannibalis ductu intulerunt. Mors Hamilcaris peropportuna et
pueritia Hannibalis distulerunt bellum. Medius Hasdrubal inter
patrem et filium octo ferme annos imperium obtinuit : flore
aetatis, uti ferunt, primo Hamilcari conciliatus3 gener inde ob
altam indolem provecto annis adscitus, et, quia gener erat, factio-
nis Barcinae opibus, quae apud milites plebemque plus quam
>modicae erant, haud sane voluntate principum, irnperio potitus.
IS, plura consilio, quam vi, gerens, hospitiis regulorum magis,
conciliandisque per amicitiam principum novis gentibus, quam
bello aut armis, rem Karthaginiensem auxit. Ceterum nihilo ei
pax tutior fuit. barbarus eum quidam palam, ob iram interfecti
ab eo domini, obtruncavit ; comprehensusque ab circumstantibus
haud alio, quam si evasisset, vultu ; tormentis quoque quum
laceraretur, eo fuit habitu oris, ut, superante laetitia dolores,
ridentis etiam speciem praebuerit. Cum hoc Hasdrubale, quia
mirae artis in sollicitandis gentibus, imperioque jungendis suo,
fuerat, foedus renovaverat populus Romanus, ut finis utriusque
imperii esset amnis Iberus, Saguntinisque, mediis inter imperia
duorum populorum, libertas servaretur.

111. In Hasdrubalis locum, haud dubia res fuit, quin praero-
gativam militarem, qua extemplo juvenis Hannibal in praetorium
delatus, imperatorque ingenti omnium clamore atque assensu
appellatus erat, favor etiam plebis sequeretur. Hunc vixdum
puberem Hasdrubal literis ad se arcessierat ε actaque res etiam in
senatu fuerat, Barcinis nitentibus, ut assuesceret militiae Hanni-
bal, atque in paternas succederet opes. Hanno, alterius factionis
princeps, “ Et aequum postulare videtur,” inquit, “ Hasdrubal 3
et ego tamen non censeo, quod petit, tribuendum.’' Quum
admiratione tam ancipitis sententiae in se omnes convertisset,
‘⁴ Florem aetatis,'' inquit, “ Hasdrubal, quem ipse patri Hanni-
balis fruendum praebuit, justo jure eum a filio repeti censet. nos
tamen minime decet juventutem nostram pro militari rudimento

