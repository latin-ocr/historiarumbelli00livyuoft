T. mvn LIBER xxr. 39

“ Hie erit locus‚'' Magoni fratri ait, “ quem teneas. Delige
centenos viros ex omm' pedite atque equite 3 cum quibus ad me
vigilia prima venias. Nune corpora curare tempus est.’' Ita
praetorium missum. mox eum delectis Mago aderat. “ Robora
virorum, cerno,'' inquit Hannibal, “ sed, ut et numero etiam,
non animis modo, valeatis, singulis vobis novenos ex turmis
manipulisque vestri similes eligite: Mago locum monstrabit,
quem insideatis. Hostem caecum ad has belli artes habebitis.‘’
Ita mille equitibus Magoni, mille peditibus dimissis, Hannibal
prima luce Numidas equites, transgressos Trebiam flumen, obe-
quitare jubet hostium portis, jaculaiidoque in stationes elicere ad
pugnam hostem ; injecto deinde certamine, cedendo sensim citra
fiumen pertrahere. Haec mandata Numidis. ceteris ducibus pedi-
tum equitumque praeceptum, ut prandere omnes juberent;
armatos deinde, instratisque cquis, signum exspectare. Sempro-
nius, ad tumultum Numidarum primuin onmem equitatum, ferox
ea parte virium, deinde sex millia peditum, postremo omnes
copias ad destinatum jam ante consilio, avidus certaminis, eduxit.
Erat forte brumae tempuS, et nivalis dies in locis Alpibus
Apenninoque interjectis, propinquitate etiam fluminum ac palu-
dium praegelidis. ad hoc, raptim eductis hominibus atque equis,
non capto ante cibo, non ope ulla ad arcendum frigus adhibita,
nihil caloris inerat: ct, quicquid aurae fluminis appropinqua-
bant, affiabat acrior frigoris vis. Ut vero, refugientes Numidas
insequentes, aquam ingrcssi sunt, (et crat pectoribus tenuS, aucta
nocturno imbri) tum utique egressis rigere omnibus corpora, ut
vix armorum tenendorum potentia essent, et simul lassitudine,
et, procedente jam die, fame etiam deficere.

LV. Hannibalis interim miles, ignibus ante tentoria factis,
oleoque per manipulos, ut mollirent artus, misso, et cibo per
otium capto, ubi transgressos flumen hostes nunciatum est, alacer
animis corporibusque arma. capit, atque in aciem procedit.
Baliares locat ante signa, levem armaturam, octo ferme millia
hominum3 dein graviorem armis peditem, quod virium, quod
roboris erat : in cornibus circumfudit decem millia equitum ; et
ab cornibus in utramque partem divisos elephantos statuit. Con-
sul effusos sequentes equites, quum ab resistentibus subito Numi-
djs incauti exciperentur, signo receptui dato,revocat0s, circumdedit
peditibus. Duodeviginti millia Romani erant, socium nominis
Latini viginti3 auxilia praeterea Cenomanorum. ea sola in fide
manserat Gallica gens. his copiis concursum est. Proelium a
Baliaribus ortum est3 quibus quum maj0re robore legiones
obsisterent, deductae propere in cornua leves armaturae sunt.
quae res effecit, ut equitatus Romanus extemplo urgeretur: nam,
quum vix jam per se resisterent decem millibus equitum quatuor
11111113, et fessi plerisque integris, obruti sunt insuper velut nube

