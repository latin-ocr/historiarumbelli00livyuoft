166 T. mvn LIBER xxw.

sibi pedites comparandos esse: et ad id multitudine hominum
regumn abundare3 sed armandi, ornandique, et instruendi eos,
artem ignorare. onmia, velut forte congregata turba, vasta ac
temeraria esse. Facturos se in praesentia, quod vellet, legati
responderunt ; fide accepta, ut remitteret extemplo eum, si impe-
ratores sui non comprobassent factum. Q. Statorio nomen fuit,
qui ad regem remansit. Cum duobus Romanis reliquis Numida
legatos in Hispaniam misit ad accipiendam fidem ab imperatori-
bus Romanis. iisdem mandavit, ut protinus Numidas, qui intra
praesidia Karthaginiensium auxiliares essent, ad transitionem
perlicerent. Et Statorius ex multa juventute regi pedites con·
scripsit : ordinatosque proxime morem Romanum, instruendo et
decurrendo signa sequi, et servare ordines, docuit : et operi aliis-
que justis militaribus ita assuefecit, ut brevi rex non equiti magis
fideret, quam pediti ; collatisque aequo campo signis justo proelio
Karthaginiensem hostem superaret. Romanis quoque in His-
pania legatorum regis adventus magno emolumento fuit. namque
ad famam eorum transitiones crebrae ab Numidis coeptae fieri.
Ita cum Syphace Romanis juncta amicitia cst. Quod ubi Kar-
thaginienses acceperunt, extemplo ad Galam, in parte altera
Numidiae (Massyli ea gens vocatur) regnantem, legatos mittunt.

XLIX. Filium Gala Masinissam habebat, septem et decem
annos natum ; ceterum juvenem ea indole, ut jam tum appareret,
latius regnum opulentiusque, quam accepisset, facturum. Legati,
quoniam Syphax se Romanis junxisset, ut potentior societate
eorum adversus reges populosque Africae esset, docent, melius
fore Galae quoque Karthaginiensibus jungi quam primum z ante-
quam Syphax in Hispaniam, aut Romani in Africam transeant,
opprimi Syphacem, nihildum praeter nomen ex foedere Romano
habentem, posse. Facile persuasum Galae, filio deposcente id
bellum, ut exercitum mitteret : qui, Karthaginiensium legionibus
conjunctis, magno proelio Syphacem devicit. Triginta millia eo
proelio hominum caesa dicuntur. Syphax cum paucis equitibus
in Maurusios ex acie Numidas (extremi prope Oceanum adversus
Gades colunt) refugit: affluentibusque ad famam ejus undique
barbaris ingentes brevi copias armavit. cum quibus antequam in
Hispaniam, angusto diremptam freto, trajiceret, Masinissa cum
victore exercitu advenit: isque ibi cum Syphace ingenti gloria
per se, sine ullis Karthaginiensium opibus, gessit bellum. In
Hispania nihil memorabile gestum, praeterquam quod Celtiberfim
juventutem eadem mercede, qua pacta cum Karthaginiensibus
erat, imperatores Romani ad se perduxerunt : et nobilissimos His-
panos supra trecentos in Italiam ad sollicitandos populares, qui
inter auxilia Hannibalis erant, miserunt. Id modo ejus anni in
Hispania ad memoriam insigne est, quod mercenarium militem in
castris neminem ante, quam tum Celtiberos, Romani habuerunt.

