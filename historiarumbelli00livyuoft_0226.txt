222 ’ NOTULAE IN LIBRUM xxv.

fuisse, ac, deinde aucto numero, omnes pontifices minores appellatos.
Et jam ante tantum unum fuisse significat his verbis Macrobius l.
Saturn. 15. Priscis temporibus antequam Fasti a Cn. Fabio scriba
invitis Patribus in omnium notitiam proderentur, id est ante ann. urbis
ccccxmx) pontifici minori haec provincia delegabatur, ut novae· lunae
primum observaret aspectum, visamque regi sacrificulo nunciaret.
Quo tempore auctus fuerit eorum numeruS, itidem incertum est. Cicero
de Arusp. resp. c. 6. tres nominat: unde consequens est, id eo intervallo,
quod inter annum, cujus res hic exsequitur Livius, et inter orationem
illam habitam, fuit, quod ferme eLx. annorum est, factum. In loco
Capitol. in Opil. Macrino cap. 7. Quum scriba pontificum esset, quos
hodie pontzflces minores vocant, mihi suspectum est hodie, ut ex verbis
Livii, in margine adscriptis, deinde in contextum inculcatum. Nam
Capitolinus de appellatione, dudum ante id tempus recepta, non ita
loqui potuit, ut Livius; cujus aetate ea multo recentior erat, quam
Capitolini.'' DUKEnns ad hunc Livii locum.

70. LVII. 1.15. Quibus suppmcns. By what atonements—ita
enim haec vox saepissime accipienda est, et revera designare videtur id
omne, quo deos hominesve placare, et nobis propitios reddere, conamur,
sive preces sint, sive victimae et sacrificia, sive ἵκετηρίαι (supplicum
velamenta) sive poena, διε. vid. Cort. ad San. Cat. c. 9. et alibi. Pro
suppliciis, Doering malebat sacrificiis, vel propius ad literas piaculis.
At lectio vulgata, quam omnes ferme libri scripti tuentur, omnino
sana est.

IN LIBRUM XXV.

1. Cap. IX. L 26. Aliquantum intra moenia includuntur. Locus
corruptus. Polybius narrat, esse intra Tarenti moenia sepulcra quaedam,
ad quae Nico cum sociis venerunt, unde ignem excitarunt. Verba—
aliquantum intra moenia—referri non ad portam quae orientem spectabat,
sed ad haec sepulcra, existimant Editores doctissimi. Unde legendum
conjiciunt: Ea mediterranea regione orientem spectat, AD BUSTA,
quae aliquantum intra moenia includuntur.

2. XVI. L 5. Atque intentius eoeta reserata servarentur. Ex libris
scriptis quidam habent eoeta reserata ‚· alii exta reservata ,- unus rese-
cata, tres eoeta reservarentur. Legendum videtur vel exta resecta
(verbum solenne est prosecta) servarentur‚· vel extares (viz. ollae)
servarentur. Ollae extares in quibus exta coquebantur.

3. Ibid. l. 19. Deducit Poenum, in locum pacis Gracchum adduc-
turus. Legendum videtur ex uno Gronovii MS. Deducit Poenum in
locum, quo erat cum paucis Gracchum adducturus.

1⁷1le-

Printed by Oliver δι Boyd.
Tweeddale Court, High Sti-eet, Edinburgh.

