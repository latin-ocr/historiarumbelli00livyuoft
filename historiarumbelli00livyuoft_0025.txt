r. mvn mann xm. 21

ripam Rhodani: sed, diffisi citeriore agro arceri Poenum posse,
ut flumen pro munimento haberent, omnibus ferme suis trans
Rhodanum trajectis, ulteriorem ripam amnis armis obtinebant.
Ceteros accolas fluminis Hannibal, et eorum ipsorum quos sedes
suae tenuerant, simul perlicit donis ad naves undique contra-
hendas fabricandasque : simul et ipsi trajici exercitum, levarique
quamprimum regionem suam tanta urgente hominum turba,
cupiebant. Itaque ingens coacta vis navium est, lintriumque
temere ad vicinalem usum paratarum: novasque alias primum
Galli inchoantes cavabant ex singulis arboribus: deinde et ipsi
milites simul copia materiae, simul facilitate operis, inducti,
alveos informes, (nihil, dummodo innare aquae et capere onera
possent, curantes) quibus se suaque transveherent, raptim
faciebant.

XXVII. Jamque omnibus satis comparatis ad trajiciendum,
terrebant ex adverso hostes, omnem ripam equites virique obti-
nentes: quos ut averteret, Hannonem Bomilcaris filium, vigilia
prima noctis, cum parte copiarum, maxime Hispanis, adverso
flumine ire iter unius diei jubet3 ct, ubi primum possit, quam
occultissime trajecto amni, circumducere agmen, ut, quum opus
facto sit, adoriatur ab tergo hostem. Ad id dati duces Galli
edocent, inde millia quinque et viginti ferme supra, parvae
insulae circumfusum amnem, latiorem, ubi dividebatur, eoque
minus alto alveo, transitum ostendere. ibi raptim caesa materia,
ratesque fabricatae, in quibus equi virique et alia onera traji-
cerentur. Hispani sine ulla mole, in utres vestimentis conjectis,
ipsi caetris suppositis incubantes, flumen tranavere. Et alius
exercitus, ratibus junctis trajectus, castris prope flumen positis,
nocturno itinere atque operis labore fessus, quiete unius diei
reficitur, intento duce ad consilium opportune exsequendum.
Postero die profecti, ex loco prodito fumo significant, se transisse,
et haud procul abesse. quod ubi accepit Hannibal, ne tempori
deesset, dat signum ad trajiciendum. Jam paratas aptatasque
habebat pedes lintres. equites fere propter equos nantes navium
agmen, ad excipiendum adversi impetum fluminis, parte superiore
transmittens, tranquillitatem infra trajicientibus lintribus prae-
bebat. Equorum pars magna nantes loris a puppibus trahebantur,
praeter eos, quos instratos frenatosque, ut extemplo egresso in
ripam equiti usui essent, imposuerant in naves.

XXVIII. Galli occursant in ripam cum variis ululatibus
cantuque moris sui, quatientes scuta super capita, vibrantesque
dextris tela: quanquam et ex adverso terrebat tanta vis navium,
cum ingenti sono fluminis, et clamore vario nautarum et militum,
qui nitebantur perrumpere impetum fluminis, et qui ex altera
ripa trajicientes suos hortabantur. Jam satis paventes adverso
tumultu, terribilior ab tergo adortus clamor, castris ab Hannone

