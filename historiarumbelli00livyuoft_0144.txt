140 T. mvn menn xxiv.

tutus. Triduum ibi moratus, Poenus, ab omni parte tentato
praesidio, deinde, ut nihil procedebat, ad populandum agrum
Neapolitanum, magis ira, quam potiundae urbis spe, processit.
Adventu ejus in propinquum agrum Nolana mota est plebs, jam-
diu aversa ab Romanis, et infesta senatui suo. Itaque legati ad
arcessendum Hannibalem, cum haud dubio promisso tradendae
urbis, venerunt. Praevenit inceptum eorum Marcellus consul,
a primoribus accitus. Die uno Suessulam a Calibus, quum Vul-
turnus amnis trajicientem moratus essct, contenderat. inde
proxima nocte sex millia peditum, equitesque trecentos, qui
praesidio senatui essent, Nolam intromisit : et, uti a consule omnia
impigre facta sunt ad praeoccupandam Nolam, ita Hannibal
tempus terebat, bis jam ante nequicquam tentata re, segnior ad
credendum Nolanis factus.

XIV. Iisdem diebus et Q. Fabius consul ad Casilinum tentan-
dum, quod praesidio Punico tenebatur, venit ; et ad Beneventum,
velut ex composite, parte altera Hanno ex Bruttiis cum magna
peditum equitumque manu, altera Ti. Gracchus ab Luceria,
accessit: qui primo oppidum intravit. Deinde, ut Hannonem
tria millia ferme ab urbe ad Calorem fluvium castra posuisse, et
inde agrum populari audivit, et ipse egressus moenibus, mille
ferme passus ab hoste castra locat, ibique concionem militum
habuit. Legiones magna ex parte volonum habebat3 qui jam
alterum annum libertatem tacite mereri, quam postulare palam,
maluerant. Senserat tamen, hibernis egrediens, murmur in
agmine esse quaerentium, en unquam liberi militaturi essent;
scripseratque senatui, non tam quid desiderarent, quam quid
meruissent : bona fortique opera eorum se ad eam diem usum :
neque ad exemplum justi militis quicquam eis, praeter libertatem,
deesse. De eo permissum ipsi erat, faceret, quod e republica
duceret esse. Itaque prius, quam cum hoste manum consereret,
pronunciat, tempus venisse eis libertatis, quam diu sperassent,
potiundae. postero die signis collatis dimicaturum puro ac patenti
campo, ubi sine ullo insidiarum metu vera virtute geri res posset.
Qui caput hostis retulisset, eum se extemplo liberum jussurum
esse : qui loco cessisset, in eum servili supplicio animadversurum.
Suam cuique fortunam in manu esse ε libertatis auctorem eis non
se fore solum, sed consulem M. Marcellum, sed universos Patres ;
quos, consultos ab se de libertate eorum, sibi permisisse. Literas
inde consulis ac senatusconsultum recitavit. Ad quae clamor
cum ingenti assensu est sublatus. pugnam poscebant, signumque
ut daret extemplo ferociter instabant. Gracchus, proelio in
posterum diem pronunciato, concionem dimisit. Milites laeti,
praecipue quibus merces navatae in unum diem operae libertas
futura erat, armis expediendis quod reliquum consumunt.

XV. Postero die, ubi signa coeperunt canere, primi omnium

