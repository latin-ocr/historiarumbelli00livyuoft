180 T. leu LIBER XXV.

et consul, ad conspectum transgredientium vallum mutato con-
silio, ab revocando ad incitandos hortandosque versus milites,
ostendere, in quanto discrimine ac periculo fortissima cohors
sociorum, et civium legio esset. Itaque, pro se quisque, omnes
per aequa atque iniqua loca, quum undique tela conjicerentur,
armaque et corpora hostes objicerent, pervadunt, irrumpuntque.
multi vulnerati, etiam quos vires, sanguisque desereret, ut intra
vallum hostium caderent, nitebantur. Capta itaque momento
temporiS, velut in plano sita, nec permunita, castra. Caedes
inde, non jam pugna erat, omnibus intra vallum permixtis, supra
sex millia hostium occisa, supra septem millia capitum, cum
frnmentatoribus Campanis omnique plaustrorum et jumentorum
apparatu, capta. et alia ingens praeda fuit, quam Hanno, popula-
bundus passim quum isset, ex sociorum populi Romani agris
traxerat. Inde, dejectis hostium castris, Beneventum reditum
est, praedamque ibi ambo consules (nam et Ap. Claudius eo post
paucos dies venit) vendiderunt, diviseruntque. et donati, quorum
opera castra hostium capta erant : ante alios Accuaeus Pelignus,
et Î¤. Pedanius, princeps tertiae legionis. Hanno ab Cominio
Cerito, quo nunciata castrorum clades est, cum paucis frumenta-
toribus, quos forte secum habuerat, fugae magiS, quam itineris,
modo in Bruttios rediit.

XV. Et Campani, audita sua pariter sociorumque clade, legatos
ad Hannibalem miserunt, qui nunciarent duos consules ad Bene-
ventum esse, diei iter a Capua3 tantum non ad portas et muros
bellum esse. ni propere subveniat, celerius Capuam, quam Arpos,
in potestatem hostium venturam. ne Tarentum quidem, non modo
arcem, tanti debere esse, ut Capuam, quam Karthagini aequare
sit solitus, desertam indefensamque populo Romano tradat. Han-
nibal, curae sibi fore rem Campanam pollicitus, m praesentia duo
millia equitum cum legatis mittit, quo praesidio agros popula-
tionibus possent prohibere. Romanis interim, sicut aliarum
rerum, arcis Tarentinae, praesidiique, quod ibi obsideretur, cura
esse. C. Servilius legatus, ex auctoritate Patrum a P. Cornelio
praetore in Etruriam ad frumentum coemendum missus, cum
aliquot navibus onustis in portum Tarentinum inter hostium
custodias pervenit. Cujus adventu, qui ante, in exigua spe, vocati
saepe ad transitionem ab hostibus per colloquia erant, ultro ad
transeundem hostes vocabant sollicitabantque. et erat satis vali-
dum praesidium, traductis ad arcem Tarenti tuendam, qui Meta-
ponti erant, militibus. Itaque Metapontini extemplo, metu, quo
tenebantur, liberati, ad Hannibalem defecere. Hoc idem eadem
ora maris et Thurini fecerunt. movit eos 11011 Tarentinorum magis
defectio, Metapontinorumque, quibus, indidem ex Achaia oriundi,
etiam cognatione juncti erant, quam ira in Romanos propter
obsides nuper interfectos. Eorum amici cognatique literas ae

