T. mvn LIBER xxx. 35

millia peditum et ducenti equites, vigilibus ad portas trucidatis,
ad Hannibalem transfugiunt τ quos Poenus, benigne allocutus, et
spe ingentium donorum accensos, in civitates quemque suas, ad
sollicitandos popularium animos dimisit. Scipio, caedem eam
signum defectionis omnium Gallorum esse ratus, contactosque eo
scelere, velut injecta rabie, ad arma ituros3 quanquam gravis
adhuc vulnere erat, tamen, quarta vigilia noctis insequentis,
tacito agmine profectus ad Trebiam fluvium, in loca altiora,
collesque impeditiores equiti, castra movet. Minus, quam ad
Ticinum, fefellit: missisque Hannibal primum Numidis, deinde
omni equitatu, turbasset utique novissimum agmen, ni aviditate
praedae in vacua Romana castra Numidae devertissent. Ibi dum,
perscrutantes loca omnia castrorum, nullo satis digno morae
pretio tempus terunt, emissus hostis de manibus est: et, quum
jam transgressos Trebiam Romanos, metantesque castra, eon-
spexissent, paucos moratorum occiderunt, citra flumen interceptos.
Scipio, nec vexationem vulneris in via jactanti ultra patiens, et
collegam (jam enim et revocatum ex Sicilia audierat) ratus
exspectandum, locum, qui prope flumen tutissimus stativis est
visus, delectum communiit. Nec procul inde Hannibal quum
consedisset, quantum victoria equestri elatus, tantum amzius
inopia, quae per hostium agros euntem, nusquam praeparatis
commeatibus, major in dies excipiebat, ad Clastidium vicum, quo
magnum frumenti numerum congesserant Romani, mittit. ibi
quum vim pararent, spes facta proditionis : nec sane magno pretio,
nummis aureis quadringentis, Dasio Brundusino, praefecto prac-
sidii, corrupto, traditur Hannibali Clastidium. id horreum fuit
Poenis sedentibus ad Trebiam. In captivos ex tradito praesidio,
ut fama clementiae in principio rerum colligeretur, nihil sae-
vitum est.

XLIX. Quum ab Trebiam terrestre constitisset bellum, interim
circa Siciliam, insulasque Italiae inminentes, et a Sempronio
consule, et ante adventum ejus, terra marique res gestae. viginti
quinqueremes cum mille armatis, ad depopulandam oram Italiae
a Karthaginiensibus missae, novem Liparas, octo insulam Vul—
cani, tenuerunt, tres in fretum avertit aestus. Ad eas conspectas
a Messana duodecim naves ab Hierone rege Syracusanorum
missae, qui tum forte Messanae erat, consulem Romanum oppe-
rienS‚ nullo repugnante captas naves Messanam in portum
deduxerunt. Cognitum ex captivis, praeter viginti naves, cujus
ipsi classis essent, in Italiam missas, quinque et triginta alias
quinqueremes Siciliam petere ad sollicitandos veteres socios3
Lilybaei occupandi praecipuam curam esse ε eredere eadem tem—
pestate, qua ipsi disjecti forent, eam quoque classem ad Aegates
insulas dejectam. Haec, sicut audita erant, rex M. Aemilio
praetori, cujus Sicilia erat provincia, perscribit, monetque Lily—

