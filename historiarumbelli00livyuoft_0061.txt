τ. mvn LIBER xxn. 57

integro seditio accensa. quieverant enim per paucos dies; quia,
quum celerius solito ductum agmen fuisset, festinari ad prohiben-
dam populationibus Campaniam crediderant. Ut vero in extrema
juga Massici montis ventum est, hostesque sub oculis erant,
Falerni agri colonorumque Sinuessae tecta urentes, nec ulla erat
mentio pugnae, “ Spectatumne huc‚'' inquit Minucius, ‘⁶ ut rem
fruendam oculis, sociorum caedes et incendia venimus? nec, si
nullius alterius nos, ne civium quidem horum pudet, quos
Sinuessam colonos patres nostri miserunt, ut ab Samnite hoste
tuta haec ora esset: quam nunc non vicinus Samnis urit, sed
Poenus advena, ab extremis orbis terrarum terminis, nostrii
cunctatione et socordia, jam huc progressus. Tantum (prot)
degeneramus a parentibus nostris, ut, praeter quam oram illi
Punicas vagari classes dedecus esse imperii sui duxerint, eam nos
nunc plenam hostium, Numidarumque ac Maurorum jam factam
videamus? Qui modo, Saguntum oppugnari indignando, non
homines tantum, sed foedera et deos, ciebamus, scandentem moenia
Romanae coloniae Hannibalem lenti spectamus. F umus ex
incendiis villarum agrorumque in oeulos atque ora venit; stre-
punt aures clamoribus plorantium sociorum, saepius nos quam
deorum invocantium opem: nos hic pecorum modo per aestivos
saltus deviasque calles exercitum ducimus, conditi nubibus
silvisque. Si hoc modo peragrando cacumina saltusque M. Furius
recipere a Gallis urbem voluisset, quo hie novus Camillus, nobis
dictator unicus in rebus affectis quaesitus, Italiam ab Hannibale
recuperare parat, Gallorum Roma esset: quam vereor ne, si(-
cunctantibus nobis, Hannibali ac Poenis toties servaverint majores
nostri. sed vir, ac vere Romanus, quo die, dictatorem eum ex
auctoritate Patrum jussuque populi dictum, Vejos allatum est.
quum esset satis altum Janieulum, ubi sedens prospectaret hos-
tem, descendit in aequum : atque illo ipso die media in urbe, quii
nunc busta Gallica sunt, et postero die citra Gabios, cecidit Gul-
lorum legiones. Quid! post multos annos, quum ad furculas
Caudinas ab Samnite hoste sub jugum missi sumus, utrum tau- ’
dem L. Papirius Cursor juga Samnii perlustrando, an Luceriam
premendo obsidendoque, et lacessendo victorem hostem, depulsum
ab Romanis cervicibus jugum superbo Samniti imposuit? Modo
C. Lutatio quae alia res, quam celeritas, victoriam dedit? quod
postero die, quam hostem vidit, classem gravem commeatibus,
impeditam suomet ipsam instrumento atque apparatu, oppressit.
Stultitia est, sedendo aut votis debellari credere posse. armari
copias oportet, deducendas in aequum, ut vir cum viro congre-
dian's. Audendo atque agendo res Romana crevit, non his segni-
bus consiliis, quae timidi cauta vocant.'’ Haec velut concionanti
Minucio circumfundebatur tribunorum equitumque Romanorum
multitudo, et ad aures quoque militum dicta ferocia volvebantur:
c 2

