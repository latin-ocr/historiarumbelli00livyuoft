98 Τ. mvn mnan xxm.

quod amicitiam suam Romanae societati praeposuissent : et inter
cetera magnifica promissa pollicitus, brevi caput Italiae omni
Capuam fore, juraque inde cum ceteris populis Romanum etiam
petiturum. Unum esse exsortem Punicae amicitiae, foederisque
secum facti, quem neque esse Campanum neque dici debere,
Magium Decium. eum postulare, ut sibi dedatur, ac se praesente
de eo referatur, senatusque consultum fiat. Omnes in eam sen-
tentiam ierunt, quanquam magnae parti et vir indignus ea cala-
mitate, et haud parvo initio minui videbatur jus libertatis.
Egressus curia, in templo magistratus consedit : comprehendique
Decium Magium, atque, ante pedes destitutum, causam dicere,
jussit. Qui quum, manente ferocia animi, negaret lege foederis
id cogi posse, tum injectae catenae, ducique ante lictorem in castra
est jussus. Quoad eapite aperto est ductus, concionabundus
incessit, ad circumfusam undique multitudinem vociferans:
“ Habetis libertatem, Campani, quam petistis. foro medio, luce
clara, videntibus vobis, nulli Campanorum secundus, vinctus ad
mortem rapior. Quid violentius Capua capta fieret? Ite obviam
Hannibali, exornate urbem, diemque adventus ejus consecrate,
ut hune triumphum de cive vestro spectetis.’' Haec vociferanti,
quum moveri vulgus videretur, obvolutum caput est, ociusque
rapi extra portam jussus. ita in castra perducitur, extemploque
impositus in navim, et Karthaginem missus: ne, motu aliquo
Capuae ex indignitate rei orto, senatum quoque poeniteret dediti
principis 3 et, legatione missa ad repetendum eum, ne aut negando
rem, quam primum peterent, offendendi sibi novi socii, aut
tribuendo habendus Capuae esset seditionis ac turbarum auctor.
Navem Cyrenas detulit tempestas, quae tum in ditione regum
erant. ibi quum Magius ad statuam Ptolemaei regis confugisset,
deportatus a custodibus Alexandriam ad Ptolemaeum, quum eum
docuisset, contra jus foederis vinetum se ab Hannibale esse, vin-
culis liberatur ; permissumque, ut rediret, seu Romam seu Capuam
mallet. Nec Magius Capuam sibi tutam dicere3 et Romam eo
tempore, quo inter Romanos Campanosque bellum sit, transfugae
magis, quam hospitis, fore domicilium. nusquam malle, quam in
regno ejus, vivere, quem vindicem atque auctorem habeat
libertatis.

XI. Dum haec geruntur, Q. Fabius Pictor legatus a Delphis
Romam rediit, responsumque ex scripto recitavit: divi quoque
in eo erant, quibus quoque modo supplicaretur. ‘⁶ tum, si ita
faxitis, Romani, vestrae res meliores facilioresque erunt: magis-
que ex sententia respublica vestra vobis procedet, victoriaque
duelli populi Romani erit. Pythio Apollini, republica vestra
bene gesta servataque, lucris meritis donum mittitote, deque
. praeda, manubiis spoliisque, honorem habetote ; lasciviam a vobis
prohibetote.'’ Haec ubi ex Graeco carmine interpretata recitavit,

