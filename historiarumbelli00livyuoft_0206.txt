202 T. mvn LIBER xxv.

arte Punica abditur, et equites. Ita medio itinere intercepto,
ceterae copiae silenti agmine ad proximos hostes ductae. et, quum
statio nulla pro portis, neque in vallo custodiae essent, velut in
sua castra, nullo usquam obsistente, penetravere. Inde signa
canunt, et tollitur clamor. Pars semisomnos hostes caedunt:
pars ignes casis, stramento arido tectis, injiciunt: pars portas
occupant, ut fugam intercludant. Hostes simul ignis, clamor,
caedes, velut alienatos sensibus, nec audire nec providere quic—
quam sinunt. incidunt inermes inter catervas armatorum3 alii
ruunt ad portas, alii, obseptis itineribus, super vallum saliunt:
et, ut quisque evaserat, protinus ad castra altera fugiunt ; ubi ab
cohorte et equitibus ex occulto procurrentibus circumventi, caesi-
que ad unum, omnes sunt. quanquam, etiam si quis ex ea caede
effugisset, adeo raptim, captis propioribus castris, in altera trans-
culsum castra ab Romanis est, ut praevenire nuncius cladis non
posset. Ibi vero, quo longius ab hoste aberant, et quia sub lucem
pabulatum, lignatum, et praedatum, quidam dilapsi fuerant,
neglecta magis omnia ac soluta invenere : arma tantum in stationi-
bus posita: milites inermes, aut humi sedentes accubantesque,
aut obambulantes ante vallum portasque. Cum his tam securis
solutisque Romani, calentes adhuc ab recenti pugna, ferocesque
victoria, proelium ineunt. Itaque nequaquam resisti in portis
potuit. intra portas, concursu ex totis castris ad primum clamo—
rem et tumultum facto, atrox proelium oritur: diuque tenuisset,
ni cruenta scuta Romanorum visa indicium alterius cladis Poenis,
atque inde pavorem, injecissent. Hic terror in fugam avertit
omnes ε effusique, qua iter est, nisi quos caedes oppressit, exuuntur
castris. Ita nocte ac die bina castra hostium expugnata ductu
L. Marcii. Ad triginta septem millia hostium caesa, auctor est
Claudius, qui annales Acilianos ex Graeco in Latinum sermonem
vertit3 captos ad mille octingentos triginta; praedam ingentem
partam : in ea fuisse clipeum argenteum pondo centum triginta
octo, cum imagine Barcini Hasdrubalis. Valerius Antias una
castra Magonis capta tradit, septem millia caesa hostium : altero
proelio, eruptione pugnatum cum Hasdrubale ; decem millia
occisa, quatuor millia trecentos triginta captos. Piso quinque
millia hominum, quum Mago cedentes nostros effuse sequeretur,
caesa ex insidiis scribit. Apud omnes magnum nomen Marcii
ducis est. et verae gloriae ejus etiam miracula addunt ε flammam
ei concionanti fusam e capite, sine ipsius sensu, cum magno pavore
circumstantium militum. monumentumque victoriae ejus de
Poenis, usque ad incensum Capitolium, fuisse in templo clipeum,
Marcium appellatum, cum imagine Hasdrubalis. Quietae deinde
aliquandiu in Hispania res fuere, utrisque, post tantas acceptas
in vicem illatasque clades, cunctantibus periculum summae rerum
facere.

