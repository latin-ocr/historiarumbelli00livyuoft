τ. mvn mnan xxv. 189

semigraves potabant. paucos tamen eorum, oppressos in cubilibus,
interfecerunt. Prope Hexapylon est portula magna vi refringi
coepta3 et e muro ex composito tuba datum signum erat. Et
jam undique, non furtim, sed vi aperta, gerebatur res. quippe ad
Epipolas, frequentem custodiis locum, perventum erat, terrendi-
que magis hostes erant, quam fallendi; sicut territi sunt. nam,
simul ae tubarum est auditus cantus, clamorque tenentium muros
partemque urbis; omnia teneri custodes rati, alii per murum
fugere, alii salire de muro, praecipitarique turba paventium.
Magna pars tamen ignara tanti mali erat, et gravatis omnibus
vino somnoque, et, in vastae magnitudinis urbe, partium sensu
non satis pertinente in omnia. Sub luce, Hexapylo effracto,
Marcellus, omnibus copiis urbem ingressus, excitavit convertitque
omnes ad arma capienda, opemque, si quam possent, jam captae
prope urbi ferendam. Epicydes, ab Insula, quam ipsi Nason
vocant, citato profectus agmine, haud dubius, quin paucos, per
negligentiam custodum transgressos murum, expulsurus foret,
occurrentibus pavidis, tumultum augere eOS, dictitans, et majora
ac terribiliora vero afferre, postquam conspexit omnia circa Epi-
polas armis completa, lacessito tantum hoste paucis missilibus,
retro in Achradinam agmen convertit3 non tam vim multitudi-
nemque hostium metuens, quam ne qua intestina fraus per occa-
sionem oriretur, clausasque inter tumultum Achradinae atque
Insulae inveniret portas. Marcellus, ut, moenia ingressus, ex
superioribus locis urbem, omnium ferme illa tempestate pulcher-
rimam, subjectam oculis vidit, illacrymasse dicitur, partim gaudio
tantae perpetratae rei, partim vetusta gloria urbis. Athenien-
sium classes demersae, et duo ingentes exercitus cum duobus
clarissimis ducibus deleti, occurrebant, et tot bella cum Kartha-
giniensibus tanto cum discrimine gesta 3 tot tam opulenti tyranni
regesque: praeter ceteros Hiero, quum recentissimae memoriae
rex, tum, ante 01111113, quae virtus ei fortunaque sua dederat,
beneficiis in populum Romanum insignis. ea quum universa
occurrerent animo, subiretque cogitatio, jam illa momento horae
arsura omnia, et ad cineres reditura; priusquam signa Achradi-
nam admoveret, praemittit Syracusanos, qui intra praesidia Ro-
mana, ut ante dictum est, fuerant, ut alloquio leni perlicerent
hostes ad dedendam urbem.

XXV. Tenebant Achradinae portas murosque maxime trans-
fugae, quibus nulla erat per conditiones veniae spes: ii nec adire
muros, nee alloqui, quenquam passi. Itaque Marcellus, postquam
id inceptum irritum fuit, ad Euryalum signa referri jussit.
tumulus est in extrema parte urbis, versus 3 mari, viaeque
imminens ferenti in agros mediterraneaque insulae, percommode
situs ad commeatus excipiendos. Praeerat huic arci Philodemus
Argivus, ab Epicyde impositum ad quem missus a Marcello,

