194 T. mvn LIBER xxv.

ullam Romanis esse. Erat ex tribus Achradinae praefectis His-
panus, Mericus nomine. ad eum inter comites legatorum de
industria unus ex Hispanorum auxiliaribus est missus: qui, sine
arbitris Mericum nanctus, primum, quo in statu reliquisset
Hispaniam, (et nuper inde venerat) exponit: Omnia Romanis
ibi obtineri armis. posse eum, si operae pretium faciat, principem
popularium esse, seu militare cum Romanis, seu in patriam
reverti, libeat. Contra, si malle obsideri pergat, quam spem esse
terra marique clauso ἓ Motus his, Mericus, quum legatos ad Mar-
cellum mitti placuisset, fratrem inter eos mittit z qui, per eundem
illum Hispanum secretus ab aliis ad Marcellum deductus, quum
fidem accepisset, composuissetque agendae rei ordinem, Achra-
dinam redit. Tum Mericus‚ ut ab suspicione proditionis averteret
omnium animos, negat sibi placere, legatos commeare ultro citro—
que ; neque recipiendum quenquam, neque mittendum: et, quo
intentius custodiae serventur, opportuna loca dividenda praefectis
esse, ut suae quisque partis tutandae reus sit. Omnes assensi
sunt partibus dividundis: ipsi regio evenit ab Arethusa fonte
usque ad ostium magni portos. id ut scirent Romani, fecit.
Itaque Marcellus nocte navim onerariam cum armatis remulco
quadriremis trahi ad Achradinam jussit, exponique milites regione
portae, quae prope fontem Arethusam est. Hoc quum quarta
vigilia factum esset, expositosque milites porta, ut convenerat,
recepisset Mericus 3 luce prima Marcellus omnibus copiis moenia
Achradinae aggreditur: ita ut non eos solum, qui Achradinam
tenebant, in se converteret, sed ab Naso etiam agmina armatorum
concurrerent, relictis stationibus suis, ad vim et impetum Roma—
norum arcendum. In hoc tumultu actuariae naves, instructae
jam ante circumvectaeque, ad Nasum armatos exponunt3 qui,
improviso adorti semiplenas stationes et adapertas fores portae,
qua paulo ante excurrerant armati, haud magno certamine Nasum
cepere, desertam trepidatione et fuga custodum. neque ullis
minus praesidii, aut pertinaciae ad manendum, quam transfugis,
fuit: quia, ne suis quidem satis credentes se, medio certamine
effugerunt. Marcellus, ut captam esse Nasum didicit, et Achra-
dinae regionem unam teneri, Mericumque cum praesidio suis
adjunctum, receptui cecinit ; ne regiae opes, quarum fama major,
quam res, erat, diriperentur.

XXXI. Suppresso impetu militum, et 115, qui in Achradina
erant, transfugis spatium locusque fugae datus est 3 01 Syracusani,
tandem liberi metu, portis Achradinae apertis, oratores ad Mar-
cellum mittunt, nihil petentes aliud, quam incolumitatem sibi
liberisque suis. Marcellus, consilio advocato, et adhibitis etiam
Syracusanis, qui, per seditiones pulsi ab domo, intra praesidia
Romana erant, respondit: Non plura per annos quinquaginta
benefacta Hieronis, quam paucis his annis maleficia conun, qui

