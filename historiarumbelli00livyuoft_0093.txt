Τ. LIV11 LIBER xxn. 89

quaginta millia civium sociorumque circa vos, eo ipso die caesa,
jacent. si tot exempla virtutis non movent, nihil unquam move-
bit: si tanta clades vilem vitam non fecit, nulla faciet. Liberi
atque incolumes desiderate patriam : immo desiderate, dum patria
est, dum cives ejus estis. sero nunc desideratis, deminuti capite,
abalienati jure civium, servi Karthaginiensium facti. Pretio
redituri estis eo, unde ignavia ac nequitia abistis? P. Sempro-
nium, civem vestrum, non audistis, arma capere ac sequi se
jubentem ; Hannibalem post paulo audistis, castra prodi et arma
tradi jubentem. Quam ego ignaviam istorum accuso, quum
scelus possim accusare? non enim modo sequi recusarunt bene
monentem, sed obsistere ac retinere conati sunt, ni stn'ctis gladiis
viri fortissimi inertes summovissent. prius, inquam, P. Sempronio
per civium agmen, quam per hostium, fuit erumpendum. Hos
cives patria desideret 3 quorum si ceteri similes fuissent, neminem
hodie ex iis, qui ad Cannas pugnaverunt, civem haberet. Ex
millibus septem armatorum sexcenti exstiterunt, qui erumpere
auderent, qui in patriam liberi atque armati redirent τ neque iis
quadraginta millia hostium obstitere. quam tutum iter duarum
prope legionum agmini futurum censetis fuisse3 Haberetis hodie
viginti millia armatorum Canusii, fortia, fidelia, Patres conscripti.
nunc autem quemadmodum hi boni fidelesque (nam fortes ne
ipsi quidem dixerint) cives esse possunt3 nisi quis credere potest
fuisse, ut erumpentibus, quin erumperent, obsistere conati sunt :
aut non invidere eos, quum incolumitati, tum gloriae illorum,
per virtutem partae, quum sibi timorem ignaviamque servitutis
ignominiosae causam esse sciant. Maluerunt in tentoriis latentes
simul lucem atque hostem exspectare, quum silentio noctis
erumpendi occasio esset. At enim ad erumpendum e castris
defuit animus, ad tutanda fortiter castra animum habuerunt;
dies noctesque aliquot obsessi, vallum armis, se ipsi tutati vallo
sunt: tandem, ultima ausi passique, quum omnia subsidia vitat:
abessent, affectisque fame viribus arma jam sustinere nequirent,
necessitatibus magis humanis, quam armis, victi sunt. Orto sole
hostis ad vallum accessit: ante secundam horam, nullam fortu-
nam certaminis experti, tradiderunt arma ac seipsos. Haec vobis
ipsorum per biduum militia fuit. quum in acie stare ac pugnare
decuerat, tum in castra refugerunt ε quum pro vallo pugnandum
erat, castra tradiderunt, neque in acie neque in castris utiles.
Vos redimam3 quum erumpere castris oportet, cunctamini ac
manetis z quum manere, castra tutari armiS, necesse est 3 et castra
et- arma et vos ipsos traditis hosti. Ego non magis istos redi-
mendos, Patres conscripti, censeo, quam illos dedendos Hannibali,
qui per medios hostes e castris eruperunt, ac per summam
virtutem se patriae restituerunt.'’

LXI. Postquam Manlius dixit, quanquam Pati-um quoque

