188 Τ. mvn mni-:n xxv.

abhorrebant, pulsi) colloquiis suae partis tentare hominum animos
jussit, et fidem dare, si traditae forent Syracusae, liberos eos ac
suis legibus victuros esse. Non erat colloquii copia, quia multo-
rum animi suspecti omnium curam oculosque converterant, ne
quid falleret tale admissum. Servus unus exsulum, pro trans-
fuga intromissus in urbem, conventis paucis, initium colloquendi
de tali re fecit. deinde in piscatoria quidam navi retibus operti,
circumvectique ita ad castra Romana, collocutique cum trans—
fugis: et idem saepius eodem modo alii atque alii. postremo ad
octoginta facti. Et, quum jam composita omnia ad proditionem
essent, indicio delato ad Epicyden per Attalum quendam, indig-
nantem sibi rem creditam non esse, necati omnes cum cruciatu
sunt. Alia subinde spes, postquam haec vana evaserat, excepit.
Damippus quidam, Lacedaemonius, missus ab Syracusis ad Philip-
pum regem, captus ab Romanis navibus erat. hujus utique redi—
mendi et Epicydae cura erat ingens ; nec abnuit Marcellus, jam
tum Aetolorum, cujus gentis socii Lacedaemonii erant, amicitiam
affectantibus Romanis. Ad colloquium de redemptione ejus
missis, medius maxime atque utrisque opportunus locus ad por-
tum Trogiliorum, propter turrim, quam vocant Galeagram, est
visus. quo quum saepius commearent, unus ex Romanis, ex pro-
pinquo murum contemplatus, numerando lapides, aestimandoque
ipse secum, quid in fronte paterent singuli, altitudinem muri,
quantum proxime conjectura poterat, permensus, humiliorem-
que aliquanto pristina opinione sua et ceterorum omnium ratus
esse, et vel mediocribus scalis superabilem, ad Marcellum rem
defert. Haud spernenda visa. sed, quum adiri locus, qui ob id
ipsum intentius custodiebatur, non posset, occasio quaerebatur:
quam obtulit transfuga, nuncians, diem festum Dianae per tri-
duum agi, et, quia alia in obsidione desint, vino largius epulas
celebrare, et ab Epicyde praebito universae plebei, et per tribus
a principibus diviso. Id ubi accepit Marcellus, cum paucis tribu-
norum militum collocutus, electisque per eos ad rem tantam
agendam audendamque idoneis centurionibus militibusque, et
scalis in occulto comparatis, ceteris signum dari jubet, ut mature
corpora curarent, quietique darent: nocte in expeditionem eundum
esse. Inde, ubi id temporis visum, quo de die epulatis jam vini
satias principiumque somni esset, signi unius milites ferre scalas
jussit3 et ad mille fere armati tenui agmine per silentium eo
deducti. Ubi sine strepitu ac tumultu primi evaserunt in
murum, secuti ordine alii3 quum priorum audacia dubiis etiam
animum faceret.

XXIV. J am mille armatorum ceperant partem, quum ceterae
admotae, pluribusque scalis in murum evadebant, signo ab Hexa-
pylo dato3 quo per ingentem solitudinem erat perventum, quia
magna pam, in turribus epulati, aut sopiti vino erant, aut

