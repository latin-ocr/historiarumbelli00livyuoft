72 Τ. mvn mena xxn.

teritis aliquot fortibus ac strenuis viris ; quia in tali tempore nulli
novus magistratus videbatur mandandus.

XXXVI. Exercitus quoque multiplicati sunt. Quantae autem
peditum equitumque additae sint copiae, adeo et numero et genere
copiarum variant auctores, ut vix quicquam satis certum affir-
mare ausim. Decem millia novorum militum alii scripta in
supplementum: alii novas quatuor legiones, ut octo legionibus
rem gererent: numero quoque peditum equitumque legiones
auctas, millibus peditum ct centenis equitibus in singulas adJectis,
ut quina millia peditum, treceni equites essent3 socii duplicem
numerum equitum darent, pedites aequarent: septem et octo-
ginta millia armatorum et ducentos in castris Romanis, quum
pugnatum ad Cannas est, quidam auctores sunt. Illud haud-
quaquam discrepat, majore conatu atque impetu rem actam,
quam prioribus annis3 quia spem, posse vinci hostem, dictator
praebuerat. Ceterum, priusquam signa ab urbe novae legiones
moverent, decemviri libros adire atque inspicere jussi propter
territos vulgo homines novis prodigiis. nam, et Romae in Aven—
tino et Ariciae, nunciatum erat, sub idem tempus lapidibus
pluisse: et multo cruore signa in Sabinis caedis, aquas e fonte
calidas manasse. Id quidem, etiam, quod saepius acciderat, magis
terrebat; et in via Fornicata, quae ad campum erat, aliquot
homines de coelo tacti exanimatique fuerant. Ea prodigia ex
libris procurata. Legati a Paesto pateras aureas Romam attule-
runt. iis, sicut Neapolitanis, gratiae actae, aurum non acceptum.

XXXVII. Per eosdem dies ab Hierone classis Ostiam cum
magno commeatu accessit. Legati Syracusani, in senatum intro-
ducti, nunciarunt: Caedem C. Flaminii consulis exercitusque
allatam adeo aegre tulisse regem Hieronem, ut nulla sua propria
regnique sui clade moveri magis potuerit. Itaque, quanquam
probe sciat, magnitudinem populi Romani admirabiliorem prope
adversis rebus, quam secundis, esse3 tamen se omnia, quibus a
bonis fidelibusque sociis bella juvari soleant, misisse: quae ne
accipere abnuant, magno opere se Patres conscriptos orare. Jam
omnium primum, ominis causa, Victoriam auream pondo trecen-
tum viginti afferre sese. acciperent eam, tenerentque, et haberent
propriam et perpetuam. Advexisse etiam trecenta millia modium
tritici, ducenta hordei, ne commeatus deessent: et, quantum
praeterea opus esset, quo jussissent, subvecturos. Milite atque
equite, scire, nisi Romano Latinique nominis, non uti populum
Romanum: levium armatorum auxilia etiam externa vidisse in
castris Romanis. Itaque misisse mille sagittariorum ac fundi—
torum, aptam manum adversus Baliares ac Mauros, pugnacesque
alias missili telo gentes. Ad ea dona consilium quoque addebant,
ut praetor, cui provincia Sicilia evenisset, classem in Africam
trajiceret3 ut et hostes in terra sua bellum haberent, minusque

