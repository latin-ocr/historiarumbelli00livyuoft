T. mvn mmm xxm. 125

sum dici posset. explorato, cum firmisque praesidiis, tuto receptu
praedatum ierat: omniaque, velut adversus praesentem Hanni—
balem, cauta provisaque fuerunt. Tum, ubi sensit hostem adven-
tare, copias intra moenia tenuit 3 per muros inambulare senatores
Nolanos jussit, et omnia circa explorare, quae apud hostes fierent.
Ex iis Hanno, quum ad murum successisset, Herennium Bassum
et Herium Parium, ad colloquium evocatos, permissuque Mar-
celli egressos, per interpretem alloquitur. Hannibalis virtutem
fortunamque extollit: populi Romani obterit senescentem cum
viribus majestatem. Quae si paria essent, ut quondam fuissent,
tamen expertis, quam grave Romanum imperium sociis, quanta
indulgentia Hannibalis etiam in captivos omnes Italici nominis
fuisset, Punicam Romanae societatem atque amicitiam prae-
optandam esse. Si ambo consules cum suis exercitibus ad Nolam
essent, tamen non magis pares Hannibali futuros, quam ad Cannas
fuissent: nedum praetor unus, cum paucis et novis militibus,
Nolam tutari possit. ipsorum, quam Hannibalis, interesse, capta
an tradita Nola potiretur; potiturum enim, ut Capua Nuceria-
que potitus esset : sed, quid inter Capuae Nuceriaeque fortunam
interesset, ipsos, prope in medio sitos, Nolanos scire. Nolle omi-
nari, quae captae urbi cessura forent3 sed potius spondere, si
Marcellum cum praesidio ac Nolam tradidissent, neminem alium,
quam ipsos, legem, qua in societatem amicitiamque Hannibalis
venirent, dicturum.

XLIV. Ad ea Herennius Bassus respondit : Multos annos
jam inter Romanum Nolanumque populum amicitiam esse, cujus
neutros ad eam diem poenitere 3 et, sibi si cum fortuna mutanda
fides fuerat, sero jam esse mutare eam. dedituris sc Hannibali non
fuisse arcessendum Romanum praesidium: cum iis, qui ad se
tuendos venissent, omnia sibi et esse consociata, et ad ultimum
fore. Hoc colloquium abstulit spem Hannibali per proditionem
recipiendae Nolae. itaque oppidum corona circumdedit, ut simul
ab omni parte moenia aggrederetur. Quem ut successisse muris
Marcellus vidit, instructa intra portam acie, cum magno tumultu
erupit. aliquot primo impetu perculsi caesique sunt3 dein, con-
cursu ad pugnantes facto, aequatisque viribus, atrox coepit esse
pugna: memorabilisque inter paucas fuisset, ni ingentibus pro—
cellis effusus imber diremisset pugnantes. Eo die commisso
modico certamine, atque irritatis animis, in urbem Romani,
Poeni in castra, sese receperunt.. tamen Poenorum, prima erup-
tione perculsi, ceciderunt haud plus quam triginta, Romanorum
nullus. Imber continens per noctem totam usque ad horam
tertiam diei insequentis tenuit : itaque, quanquam utraque pals
avidi certaminis erant, eo die tenuerunt sese tamen munimentis.
tertio die Hannibal partem copiarum praedatum in agrum Nola-
num misit. Quod ubi animadvertit Marcellus, extemplo in aciem

