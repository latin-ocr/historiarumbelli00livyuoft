16 Τ. mvn LIBER xxl.

faciant, nobis vobiscum foedus est, a Lutatio consule ictum; in
quo quum caveretur utrorumque sociis, nihil de Saguntinis (nec-
dum enim erant socii vestri) cautum est. At enim eo foedere,
quod cum Hasdrubale ictum est, Saguntini excipiuntur. adversus
quod nihil ego dicturus sum, nisi quod a vobis didici. Vos enim,
quod C. Lutatius consul primo nobiscum foedus icit, quia neque
auctoritate Patrum, nec populi jussu, ictum erat, negastis vos eo
teneri. itaque aliud de integro foedus publico consilio ictum est.
Si vos non tenent vestra foedera, nisi ex auctoritate aut jussu
vestro icta ; ne nos quidem Hasdrubalis foedus, quod nobis insciis
icit, obligare potuit. Proinde omittite Sagunti atque Iberi
mentionem facere, et, quod diu parturit animus vester, aliquando
pariat.'’ Tum Romanus, sinu ex toga fac-to, “ Hie,'' inquit,
“ vobis bellum et pacem portamus ; utrum placet, sumite.’' Sub
hanc vocem haud minus ferociter, daret, utrum vellet, succlama-
tum est. et, quum is, iterum sinu effuso, bellum dare dixisset,
accipere se omnes responderunt, et, quibus acciperent animis,
iisdem se gesturos.

XIX. Haec directa percunctatio ac denunciatio belli magis ex
dignitate populi Romani visa est, quam de foederum jure verbis
disceptare, quum ante, tum maxime Sagunto excisa. nam, si
verborum disceptationis res esset, quid foedus Hasdrubalis eum
Lutatii priore foedere, quod mutatum est, comparandum erat!
quum in Lutatii foedere diserte additum esset, Ita id ratum fore,
si populus censuisset ς in Hasdrubalis foedere nec exceptum tale
quicquam fuerit, et tot annorumsilentio ita vivo eo comprobatum
sit foedus, ut ne mortuo quidem auctore quiequam mutaretur.
Quanquam, etsi priore foedere staretur, satis cautum erat Sagun-
tinis, sociis utrorumque exceptis. nam neque additum erat, ‘⁶ iis,
qui tunc essent :” nec, “ ne qui postea assumerentur? Et,
quum assumere novos liceret socios, quis aequum censeret, aut
ob nulla quemquam merita in amicitiam recipi? aut receptos in
fidem non defendi? tantum, ne Karthaginiensium socii aut solli-
citarentur ad defectionem, aut, sua sponte desciscentes, reci-
perentur. Legati Romani ab Karthagine, sicut his Romae
imperatum erat, in Hispaniam, ut adirent civitates, ut in societa-
tem pellicerent, aut averterent aPoenis, trajecerunt. Ad Bargusios
primum venerunt: a quibus benigne excepti, quia taedebat
imperii Punici, multos trans Iberum populos ad cupidinem novae
fortunae erexerunt. Ad Volcianos inde est ventumt quorum
celebre per Hispaniam responsum ceteros populos ab societate
Romana avertit. ita enim maximus natu ex iis in concilio
respondit: “ Quae verecundia est, Romani, postulare vos, uti
vestram Karthaginiensium amicitiae praeponamus, quum, qui id
fecemnt, Saguntinos crudelius, quam Poenus hostis perdidit, vos
socii prodideritis3 ibi quaeratis socios, censeo, ubi Saguntina

