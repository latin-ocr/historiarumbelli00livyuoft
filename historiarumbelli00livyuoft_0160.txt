156 T. mvn tumn xxiv.

ferrea manus, firmae catenae illigata, quum injecta prorae essct,
gravi libramento plumbi recellente ad solum, suspensa prora,
navim in puppim statuebat z dein, remissa subito, velut ex muro
cadentem, navim cum ingenti trepidatione nautarum ita undae
affligebat, ut, etiamsi recta reciderat, aliquantum aquae acciperet.
ita maritima oppugnatio est elusa, omnisque vis est eo versa, ut
totis viribus terra aggrederentur. Sed ea quoque pars eodem
omni apparatu tormentorum instructa erat, Hieronis impensis
curaque per multos annos, Archimedis unica arte. natura etiam
juvabat loci, quod saxum, cui imposita muri fundamenta sunt,
magna ex parte ita proclive est, ut non solum missa tormento,
sed etiam quae pondere suo provoluta essent, graviter in hostem
inciderent. eadem causa ad subeundum arduum aditum instabi-
lemque ingressum praebebat. Ita, consilio habito, quum omnis
conatus ludibrio esset, absistere oppugnatione, atque obsidendo
tantum arcere terra marique commeatibus hostem, placuit.
XXXV. Interim Marcellus, cum tertia fere parte exercitus ad
recipiendas urbes profectus, quae in motu rerum ad Karthagi-
nienses defecerant, Helorum atque Herbessum, dedentibus ipsis,
recipit: Megara, vi capta, diruit ac diripuit, ad reliquorum, ac
maxime Syracusanorum, terrorem. Per idem fere tempus et
Himilco, qui ad Pachyni promontorium classem diu tenuerat, ad
Heracleam, quam vocant Minoam, quinque et viginti millia
peditum, tria equitum, duodecim elephantos, exposuit3 nequa-
quam cum quantis copiis ante tenuerat ad Pachynum classem.
Sed, postquam ab Hippocrate occupatae Syracusae erant, profectus
Karthaginem, adjutusque ibi et ab legatis HippocratiS, literisque
Hannibalis, qui venisse tempus aiebat Siciliae per summum decus
repetendae, et ipse haud vanus praesens monitor, facile perpulerat,
ut, quantae maximae possent, peditum equitumque copiae in
Siciliam trajicerentur. Adveniens Heracleam, intra paucos dies
inde Agrigentum recipit: aliarumque civitatium, quae partis
Karthaginiensium erant, adeo accensae sunt spes ad pellendos
Sicilia Romanos, ut postremo etiam, qui obsidebantur Syracusis,
animos sustulerint ; et, parte copiarum satis defendi urbem posse
rati, ita inter se munera belli partiti sint, ut Epicydes praeesset
custodiae urbis, Hippocrates, Himilconi conjunctus, bellum adver-
sus consulem Romanum gereret. Cum decem millibus peditum,
quingentis equitibus, nocte per intermissa custodiis loca profectus,
castra circa Acrillas urbem ponebat. Munientibus supervenit
Marcellus, ab Agrigento jam occupato, quum frustra eo prae-
venire hostem festinans tetendisset, rediens; nihil minus ratus
quam illo tempore ac loco Syracusanum sibi exercitum obviam
fore: sed tamen, metu Himilconis Poenorumque, (ut quibus
nequaquam eis copiis, quas habebat, par esset) quam poterat
maxime intentus atque agmine ad omnes casus composito, ibat.

