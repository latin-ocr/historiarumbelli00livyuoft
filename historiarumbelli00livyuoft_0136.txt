132 T. L1V11 mmm xxn‘.

faveret, plebs ad Poenos rem traheret. Eam dissensionem in
urbe perfuga nunciat Bruttiis: Aristomachum esse principem
plebis, tradendaeque auctorem urbis: et, in vasta urbe, lateque
omnibus disjectis moenibus, raras et stationes custodiasque sena-
torum esse: quacunque custodiant plebis homines, ea patere
aditum. Auctore ac duce perfuga, Bruttii corona cinxerunt
urbem: acceptique a plebe primo impetu locos omnes, praeter
arcem, cepere. Arcem optimates tenebant, preparato jam ante
ad talem casum perfugio. Eodem Aristomachus perfugit3 tan-
quam Poenis, non Bruttiis, auctor urbis tradendae fuisset.

III. Urbs Croto murum in circuitu patentem duodecim millia
passuum habuit ante Pyrrhi in Italiam adventum. post vastitatem
co bello factam vix pars dimidia habitabatur. flumen, quod medio
oppido fluxerat, extra frequentia tectis loca praeterfluebat: et
arx procul iis, quae habitabantur. Sex millia aberat ab urbe
nobili templum (ipsa urbe erat nobilius) Laciniae Junonis,
sanetum omnibus circa populiS. Lucus ibi, frequenti silva et
proceris abietis arboribus septus, laeta in medio pascua habuit,
ubi omnis generis sacrum deae pascebatur pecus sine ullo pastore :
separatimque egressi cujusque generis greges nocte remeabant
ad stabula, nunquam insidiis ferarum, non fraude violati homi-
num. Magni igitur fructus ex eo pecore capti, columnaque inde
aurea solida facta et sacrata est; inclitumque templum, divitiis
etiam, non tantum sanctitate, fuit. Ac miracula aliqua affin-
guntur plerumque tam insignibus locis. Fama est, aram esse in
vestibulo templi, cujus cinerem nullo unquam moveri vento.
Sed arx Crotonis, una parte imminens mari, altera vergente in
agrum, situ tantum naturali quondam munita, postea et muro
cincta est, qua per aversas rupes ab Dionysio, Siciliae tyranno,
per dolum fuerat capta. Eam tum arcem, satis, ut videbatur,
tutam, Crotoniatum optimates tenebant, circumsedente cum
Bruttiis eos etiam plebe sua. Postremo Bruttii, quum suis viri-
bus inexpugnabilem viderent arcem, coacti necessitate, Hannonis
auxilium implorant. Is, conditionibus ad deditionem compellere
Crotoniatas conatus, ut coloniam Bruttiorum eo deduci, anti-
quamque frequentiam eorum recipere vastam ac desertam bellis
urbem, paterentur, omnium neminem, praeter Aristomachum,
movit. morituros se affirmabant citius, quam, immixti Bruttiis,
in alienos ritus, mores, legesque, ac mox linguam etiam, verte-
rentur. Aristomachus unus, quando nec suadendo ad deditionem
satis valebat, nec, sicut urbem prodiderat, locum prodendae arcis
inveniebat, transfugit ad Hannonem. Locrenses brevi post legati,
quum permissu Hannonis arcem intrassent, persuadent, ut traduci
se in Locros paterentur, nec ultima experiri vellent. Jam, hoc
ut sibi liceret, impetraverant et ab Hannibale, missis ad ipsum
legatis. ita Crotone excessum est, deductique Crotoniatae ad mare

