20 T. mvn menn xxl.

C. Servilius, Τ. Annius. Lutatii nomen haud dubium est. pro
C. Servilio et T. Annio, Q. Acilium et C. Herennium habent
quidam annales3 alii P. Cornelium Asinam et C. Papirium
Masonem. Id quoque dubium est, legati, ad expostulandum
missi ad Bojos, violati sint, an in triumviros, agrum metantes,
impetus sit factus. Mutinae quum obsiderentur, et gens, ad
oppugnandarum urbium artes rudis, pigerrima eadem ad militaria
opera, segnis intactis assideret muris, simulari coeptum de pace
agi. evocatique ab Gallorum principibus legati ad colloquium,
non contra jus modo gentium, sed violata etiam, quae data in id
tempus erat, fide, comprehenduntur ; negantibus Gallis, nisi
obsides sibi redderentur, eos dimissuros. Quum haec de legatis
nunciata essent, et Mutina praesidiumque in periculo esset, L.
Manlius praetor, ira accensus, effusum agmen ad Mutinam ducit.
Silvae tunc circa viam erant, plerisque incultis. ibi, inexplorato

profectus, in insidias praecipitatus ; multaque cum caede suorum ’

aegre in apertos campos emersit. ibi castra communita3 et, quia
Gallis ad tentanda ea defuit spes, refecti sunt militum animi,
quanquam ad . . . cecidisse satis constabat. Iter deinde de integro
coeptum ; nec, dum per patentia loca ducebatur agmen, apparuit
hostis: ubi rursus silvae intratae, tum postremos adorti, cum
magna trepidatione ac pavore omnium, octingentos milites ocei-
derunt, sex signa ademere. Finis et Gallis territandi et pavendi
Romanis fuit, ut e saltu invio atque impedito evasere. inde,
apertis locis facile tutantes agmen, Romani Tanetum, vicum
propinquum Pado, contendere: ibi se munimento ad tempus,
commeatibusque fluminis, et Brixianorum Gallorum auxilio,
adversus crescentem in dies multitudinem hostium tutabantur.
XXVI. Qui tumultus repens postquam est Romam perlatus,
et Punicum insuper Gallico bello auctum Patres aeceperunt- ; C.
Atilium praetorem cum una legione Romana, et quinque milli-
bus sociorum, delectu novo a consule conscriptiS, auxilium ferre
Manlio jubent : qui sine ullo certamine (abscesserant enim metu
hostes) Tanetum pervenit. Et P. Cornelius, in locum ejus,
quae missa cum praetore fuerat, transcripta legione nova, pro-
fectus ab urbe, sexaginta longis navibus praeter oram Etruriae
Ligurumque, et inde Salyum montes, pervenit Massiliam, et ad
proximum ostium Rhodani (pluribus enim divisus amnis in mare
decurrit) castra locat3 vixdum satis credens, Hannibalem supe-
rasse Pyrenaeos montes. quem ut de Rhodani quoque transitu
agitare animadvertit, incertus, quonam ci loco occurreret, nee-
dum satis refectis ab jactatione maritima militibus, trecentos
interim delectos equites, ducibus Massiliensibus et auxiliaribus
Gallis, ad exploranda omnia visendosque ex tuto hostes praemittit.
Hannibal, ceteris metu aut pretio pacatis, jam in Volcarum
pervenerat agrum, gentis validae. Colunt autem circa utramque

