162 T. mvn LIBER xxlv.

armillaeque, magnus numerus. duo etiam insignes reguli Gallo-
rum (Moenicapto et Civismaro nomina erant) eo proelio cecide-
runt. octo elephanti capti, tres occisi. Quum jam res prosperae
in Hispania essent, verecundia Romanos tandem cepit, Saguntum
oppidum, quae causa belli esset, octavum jam annum sub hostium
potestate esse. Itaque id oppidum, vi pulso praesidio Punico,
receperunt, cultoribusque antiquis, quos vis reliquerat belli,
restituerunt3 et Turdetanos, qui contraxerant eis cum Kartha-
giniensibus bellum, in potestatem redactos, sub corona vendide-
runt, urbemque eorum delevere.

XLIII. Haec in Hispania, Q. Fabio M. Claudio consulibus,
gesta. Romae quum tribuni plebis novi magistratum inissent,
extemplo censoribus, P. Furio et M. Atilio, a L. Metello, tribuno
plebis, dies dicta ad populum est. quaestorem eum proximo anno,
adempto equo, tribu moverant, atque aerarium fecerant, propter
conjurationem deserendae Italiae ad Cannas factam. sed novem
tribunorum auxilio vetiti causam in magistratu dicere, dimissique,
fuerant. Ne lustrum perficerent, mors prohibuit P. Furii. M.
Atilius magistratu se abdicavit. Consularia comitia habita a Q.
Fabio Maximo consule. creati consuleS, ambo absentes, Q. Fabius
Maximus, consulis filius, et Ti. Sempronius Gracchus iterum.
Praetores fiunt M. Atilius, et, qui tum aediles curules erant, P.
Sempronius Tuditanus, et Cn. Fulvius Centumalus, et M. Aemi-
lius Lepidus. Ludos scenicos per quatriduum eo anno primum
factos ab curulibus aedilibus, memoriae proditur. Aedilis Tudi-
tanus hie erat, qui ad Cannas, pavore aliis in tanta clade torpenti-
bus, per medios hostes evasit. Comitiis perfectis, auctore Q. Fabio
consule, designati consules, Romam arcessiti, magistratum inie-
runt: senatumque de bello ae provinciis suis praetorumque, et
de exercitibus, quibus quique praeessent, consuluerunt.

XLIV. Itaque provinciae, atque exercitus divisi. Bellum
cum Hannibale consulibus mandatum, et exercituum unus, quem
ipse Sempronius habuerat, alter, quem Fabius consul : (eae binae
erant legiones) M. Aemilius praetor, cujus peregrina sors erat,
jurisdictione M. Atilio collegae, praetori urbano, mandata, Lu-
ceriam provinciam haberet, legionesque duas, quibus Q. Fabius,
qui tum consul erat, praetor praefuerat. P. Sempronio provincia
Ariminum, Cn. Fulvio Suessula, cum binis item legionibus,
evenerunt3 ut Fulvius urbanas legiones duceret, Tuditanus a
Mâ€™. Pomponio acciperet. Prorogata imperia provinciaeque, M.
Claudio Sicilia finibus eis, quibus regnum Hieronis fuisset: Len-
tulo propraetori provincia vetus: T. Otacilio classis. exercitus
nulli additi novi. M. Valerio Graecia Macedoniaque eum legione,
et classe, quam haberet: Q. Mucio eum vetere exercitu (duae
autem legiones erant) Sardinia: C. Terentio legio una, eui jam
praeerat, et Picenum. Scribi- praeterea duae legiones urbanae

