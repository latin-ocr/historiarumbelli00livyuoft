T. mvn mmm xxv. 181

nuncios ad Hannonem Magonemque, qui in propinquo in Bruttiis
erant, miserunt, si exercitum ad moenia admovissent, sc in potes-
tatem eorum urbem tradituros esse. M. Atinius Thuriis cum
modico praesidio praeerat, quem facile elici ad certamen temere
ineundum rebantur posse 3 non militum, quos perpaucos habebat,
fiducia, quam juventutis Thurinae. eam ex industria centuriaverat
armaveratque ad tales casus. Divisis copiis inter se, duces Poeni
quum agrum Thurinum ingressi essent; Hanno cum peditum
agmine infestis signis ire ad urbem pergit, Mago cum equitatu,
tectus collibus ad tegendas insidias oppositiS‚ subsistit. Atinius,
peditum tantum agmine per exploratores comporto, in aciem
copias educit, et fraudis intestinae et hostium insidiarum ignarus.
Pedestre proelium fuit persegne, paucis in prima acie pugnantibus
Romanis, Thurinis exspectantibus magis, quam adjuvantibus,
eventum ε et Karthaginiensium acics de industria pedem referebat,
ut ad terga collis ab equite suo insessi hostem incautum pertra-
heret. Quo ubi ventum est, coorti cum clamore, equites propere
inconditam Thurinorum turbam, nec satis fido animo, unde pug-
nabat, stantem, extemplo in fugam averterunt. Romani, quan-
quam circumventos hinc pedes hinc eques urgebat, tamon
aliquandiu pugnam traxere. postremo et ipsi terga vertunt, atque
ad urbem fugiunt. Ibi proditores conglobati, quum popularium
agmen patentibus portis accepissent, ubi Romanos fusos ad urbem
ferri viderunt, conclamant, instare Poenum, permixtosque et
hostes urbem invasuros, ni propere portas claudant. Ita exclusos
Romanos praebuere hosti ad caedem. Atinius tamen cum paucis
receptus. Seditio inde paulisper tenuit ; quum alii urbem tuen-
dam, inde alii cedendum fortunae, et tradendam urbem victoribus,
censerent. ceterum, ut plerumque, fortuna et consilia mala vice-
runt. Atinio cum suis ad mare ac naves deducto, magis quia
ipsi, ob imperium in se mite ac justum, consultum volebant,
quam respectu Romanorum ; Karthaginienses in urbem accipiunt.
Consules a Benevento 'm Campanum agrum legiones ducunt, non
ad frumenta modo, quae jam in hibernis erant, corrumpenda, sed
ad Capuam oppugnandam ; nobilem se consulatum tam opulentae
urbis excidio rati facturos, simul et ingens flagitium imperio
dempturos‚ quod urbi tam propinquae tertium annum impunita
defectio esset. Ceterum, ne Beneventum sine praesidio esset, et
ut ad subita belli, si Hannibal (quod facturum haud dubitabant)
ad opem ferendam sociis Capuam venisset, equites vim sustinere
possent, Ti. Gracchum ex Lucanis, cum equitatu ac levi arma-
tura, Beneventum venire jubent: legionibus stativisque ad obti-
nendas res in Lucanis aliquem praeficeret.

XVI. Graccho, priusquam ex Lucanis moveret, sacrificanti,
triste prodigium factum est. ad exta, sacrificio perpetrato, angues
duo, ex occulto allapsi, edere jecur conspectique repente ex

