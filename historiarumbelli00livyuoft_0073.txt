Τ. mvn LIBER xxn. 69

se quisque Maximum laudibus ad coelum ferre. Par gloria apud
Hannibalem hostesque Poenos erat : ac tum demum sentire, cum
Romanis atque in Italia bellum esse. Nam biennio ante adeo et
duces Romanos et milites spreverant, ut vix cum eadem gente
bellum esse crederent, cujus terribilem eam famam a patribus
accepissent. Hannibalem quoque, ex acie redeuntem, dixisse
ferunt, tandem eam nubem, quae sedere in jugis montium solita
sit, cum procella imbrem dedisse. '

XXXI. Dum haec geruntur in Italia, Cn. Servilius Geminus
consul cum classe centum viginti navium, circumvectus Sardiniae
et Corsicae oram, et obsidibus utrinque acceptis, in Africam trans-
misit : et, priusquam in continentem exscensiones faceret, Menige
insula vastata, et ab incolentibus Cercinam, ne et ipsorum urere-
tur diripereturque ager, decem talentis argenti acceptis, ad littora
Africae accessit, copiasque exposuit. Inde ad populandum agrum
ducti milites navalesque socii, juxta effusi, ac si insulis cultorum
egentibus praedarentur. itaque in insidias temere illati, quum a
frequentibus palantes, ab locorum gnaris ignari, circumvenirentur,
cum multa caede ac foeda fuga retro ad naves compulsi sunt. Ad
mille hominum, cum his Sempronio Blaeso quaestore, amisso,
elassis, a littoribus hostium plenis trepide soluta, in Siciliam
cursum tenuit3 traditaque Lilybaei T. Otacilio praetori, ut ab
legato ejus, P. Sura, Romam reduceretur. ipse, per Siciliam pedi—
bus profectus, freto in Italiam trajecit, literis Q. Fabii accitus et
ipse, et collega ejus, M. Atilius, ut exercitus ab se, exacto jam
prope semestri imperio, acciperent. Omnium prope annales
Fabium dictatorem adversus Hannibalem rem gessisse tradunt.
Coelius etiam eum primum a populo creatum dictatorem scribit.
Sed et Coelium et ceteros fugit, uni consuli Cn. Servilio, qui tum
procul in Gallia provincia aberat, jus fuisse dicendi dictatoris:
quam moram quia exspectare territa jam clade civitas non poterat,
eo decursum esse, ut a populo crearetur, qui pro dictatore esset :
res inde gestas gloriamque insignem ducis, et augentes titulum
imaginis posteros, ut, qui pro dictatore, dictator diceretur, facile
obtinuisse.

XXXII. Consules, Atilius Fabiano, Geminus Servilius Minu-
ciano exercitu accepto, hibernaculis mature communitis, (extre-
mum autumni erat) Fabii artibus cum summa inter se concordia
bellum gesserunt. Frumentatum exeunti Hannibali diversis
locis opportuni aderant, carpentes agmen, palatosque excipientes ;
in casum universae dimicationis, quam omnibus artibus petebat
hostis, non veniebant. adeoque inopia est coactus Hannibal, ut,
nisi tum fugae speciem abeundo timuisset, Galliam repetiturus
fuerit, nulla relicta spe alendi exercitus in eis locis, si insequentes
consules eisdem artibus bellum gererent. Quum ad Geronium‚
jam hieme impediente, constitisset bellum, Neapolitani legati

