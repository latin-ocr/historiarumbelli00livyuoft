r. L1v11 LIBER xxr. 27

quum, sigms prima luce motis, segniter agmen incederet, pig-
ritiaque et desperatio in omnium vultu emineret3 praegressus
signa, Hannibal, in promontorio quodam, unde longe ac late
prospectus erat, consistere jussis militibus, Italiam ostentat, sub-
jectosque Alpinis montibus Circumpadanos campos: moeniaque
eos tum transcendere non Italiae modo, sed etiam urbis Romanae.
cetera plana, proclivia fore: uno aut summum altero proelio
arcem et caput Italiae in manu ac potestate habituros. Pro-
cedere inde agmen coepit ; jam nihil ne hostibus quidem, praeter
parva furta per occasionem, tentantibus. Ceterum iter multo,
quam in ascensu fuerat, (ut pleraque Alpium ab Italia, sicut
breviora, ita arrectiora sunt) difficilius fuit. omnis enim ferme via
praeceps, angusta, lubrica erat: ut neque sustinere se a lapsu
possent ; nec, qui paululum titubassent, haerere afflicti vestigio
suo ; aliique super alios, et jumenta et homines, occiderent.

XXXVI. Ventum deinde ad multo angustiorem rupem,
atque ita rectis saxis, ut aegre expeditus miles tentabundus,
manibusque retinens virgulta ac stirpes cirea eminentes, demit-
tere sese posset. Natura locus jam ante praeceps, recenti lapsu
terrae in pedum mille admodum altitudinem abruptus erat. lbi
quum, velut ad finem viae, equites constitissent, miranti Hanni-
bali, quae res moraretur agmen, nunciatur rupem inviam esse.
digressus deinde ipse ad locum visendum. haud dubia res visa,
quin per invia circa nec trita antea, quamvis longo ambitu,
circumduceret agmen. Ea vero via insuperabilis fuit. nam,
quum super veterem nivem intactam nova modicae altitudinis
esset, molli nec praealtae nivi facile pedes ingredientium insiste-
bant. ut vero tot hominum jumentorumque incessu dilapsa est,
per nudam infra glaciem fluentemque tabem liquescentis nivis
ingrediebantur. Tetra ibi luctatio erat. ut a lubrica glacie, non
recipiente vestigium, et in prono citius pede se fallente, et, seu
manibus in assurgendo seu genu se adjuvissent, ipsis adminiculis
prolapsis, iterum corruissent, nec stirpes circa radicesve, ad quas
pede aut manu quisquam eniti posset, erant ; ita in levi tantum
glacie tabidaque nive volutabantur. jumenta secabant ; interdum
etiam, tum infimam ingredientia nivem, et prolapsa, jactandis
gravius in continendo ungulis, penitus perfringebant: ut plera-
que, velut pedica capta, haererent in durata et alte concreta
glacie.

XXXVII. Tandem, nequicquam jumentis atque hominibus
fatigatis, castra in jugo posita, aegerrime ad id ipsum loco pur-
gato: tantum nivis fodiendum atque egerendum fuit. Inde ad
rupem muniendam, per quam unam via esse poterat, milites
ducti, quum caedendum esset saxum, arboribus circa immanibus
dejectis detruncatisque, struem ingentem lignorum faciunt:
‚ eamque (quum et vis venti apta faciendo igni coorta esset) suc-

