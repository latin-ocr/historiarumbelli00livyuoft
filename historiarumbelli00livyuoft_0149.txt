r. mvn mnan xxrv. 145

praedae pecudum hominumque actae : oppida vi capta, Compul-
teria, Telesia, Compsa, Melae, Fulfulae, et Orbitanium. ex
Lucanis Blandae, Apulorum Aecae oppugnatae. Millia hostium
in his urbibus viginti quinque capta, aut occisa : et recepti per-
fugae trecenti septuaginta Í¾ quos quum Romam misisset consul,
virgis in comitio caesi omnes, ac de saxo dejecti. Haec a Q.
Fabio intra paucos dies gesta. Marcellum ab gerundis rebus
valetudo adversa Nolae tenuit. Et a praetore Q. Fabio, cui circa
Luceriam provincia erat, Accua oppidum per eos dies vi captum,
stativaque ad Ardoneas communita. Dum haec aliis locis ab
Romanis geruntur, jam Tarentum pervenerat Hannibal cum
maxima omm'um, quacunque ierat, clade. In Tarentino demum
agro pacatum incedere agmen coepit. nihil ibi violatum, neque
usquam via excessum est z apparebatque non id modestia militum
aut ducis, nisi ad conciliandos Tarentinorum animos, fieri. Cete-
rum quum propemodo muris accessisset, nullo ad conspectum
primi agminis, ut rebatur, motu facto, castra ab urbe ferme passus
mille locat. Tarenti, triduo ante, quam Hannibal ad moenia
accederet, a M. Valerio propraetore, qui classi ad Brundisium
praeerat, missus M. Livius, primore juventute conscripta, dis-
positisque ad omnes portas, circaque muros, qua res postulabat,
stationibus, die ac nocte plurimum intentus, neque hostibus neque
dubiis sociis loci quicquam praebuit ad tentandum. Quare, die-
bus aliquot frustra ibi absumptis, Hannibal, quum eorum nemo,
qui ad lacum Averni adissent, aut ipsi venirent, aut nuncium
literasve mitterent, vana promissa se temere secutum cernens,
castra inde movit. Tum quoque intacto agro Tarentino, (quau-
quam simulata lenitas nihildum profuerat, tamen spe labefactan-
dae fidei haud absistens) Salapiam ut venit, frumentum ex agris
Metapontino atque Heracliensi (jam media aestas exacta erat, et
hibernis placebat locus) comportat. Praedatum inde Numidae
Maurique per Salentinum agrum, proximosque Apuliae saltus,
dimissi. unde ceterae praedae haud multum, equorum greges
maxime abacti: e quibus ad quatuor millia domanda equitibus
divisa.

XXI. Romani, quum bellum nequaquam contemnendum in
Sicilia oriretur, morsque tyranni duces magis impigros dedisset
Syracusanis, quam causam aut animos mutasset, M. Marcello,
alteri consulum, eam provinciam decernunt. Secundum Hie-
ronymi caedem, primo tumultuatum in Leontinis apud milites
fuerat, vociferatumque ferociter, parentandum regi sanguine con-
juratorum esse: deinde libertatis restitutae dulce auditu nomen
crebro usurpatum, spes facta ex pecunia regia largitionis, militiae-
que fungendae potioribus ducibus, et relata tyranni foeda scelera
foedioresque libidines, adeo mutavere animos, ut insepultum
jacere corpus paullo ante desiderati regis paterentur. Quum

o

