τ. nvn Lmen xx1. 7

assuefacere libidini praetorum. An hoc timemus, ne Hamilcaris
filius nimis sero imperia immodica et regni paterni speciem videat!
et, cujus regis genero hereditarii sint relicti exercitus nostri, ejus
filio parum mature serviamus! Ego istum juvenem domi tenen-
dum, sub legibus, sub magistratibus docendum vivere aequo jure
cum ceteris, censeo3 ne quandoque parvus hic ignis incendium
ingens exsuscitet?

1v. Pauci, ac ferme optimus quisque, Hannoni assentiebantur :
sed, ut plerumque fit, major pars meliorem vicit. Missus, Hanni-
bal, in Hispaniam, primo statim adventu omnem exercitum in se
convertit. Hamilcarem juvenem redditum sibi veteres milites
credere : eundem vigorem in vultu, vimque in oculis, habitum
oris, lineamentaque intueri. dein brevi effecit, ut pater in se
minimum momentum ad favorem conciliandum esset. Nunquam
ingenium idem ad res diversissimas, parendum atque imperandum,
habilius fuit. itaque haud facile decerneres, utrum imperatori, an
exercitui, carior esset τ neque Hasdrubal alium quemquam
praeficere malle, ubi quid fortiter ac strenue agendum essct;
neque milites alio duce plus confidere aut audere. Plurimum
audaciae ad pericula capessenda, plurimum consilii inter ipsa
pericula erat. nullo labore aut corpus fatigari, aut animus vinci
poterat. Caloris ae frigoris patientia par: cibi potionisque desi-
derio naturali, non voluptate, modus finitus ι vigiliarum somnique
nec die, nec nocte, discriminata tempora. Id, quod gerendis
rebus superesset, quieti datum: ea neque molli strato, neque
silentio, arcessita. Multi saepe, militari sagulo opertum, humi
jacentem inter custodias stationesque militum conspexerunt.
Vestitus nihil inter aequales excellens z arma atque equi conspicie-
bantur. Equitum peditumque idem longe primus erat. princeps
in proelium ibat: ultimus conserto proelio excedebat. Has
tantas viri virtutes ingentia vitia aequabant3 inhumana crude-
litas, perfidia plus quam Punica, nihil veri, nihil sancti, nullus
desim metus, nullum jusjurandum, nulla religio. Cum hac
indole virtutum atque vitiorum triennio sub Hasdrubale impera-
tore meruit, nulla re, quae agenda videndaque magno futuro duci
esset, praetermissa.

V. Ceterum, ex quo die dux est declaratus, velut Italia ei
provincia decreta, bellumque Romanum mandatum esset, nihil
prolatandum ratus, ne se quoque, ut patrem Hamilcarem, deinde
Hasdrubalem, cunctantem casus aliquis opprimeret, Saguntinis
inferre bellum statuit. quibus oppugnandis quia haud dubie
Romana arma movebantur, in Olcadum fines prius (ultra Iberum
ea gens in parte magis, quam in ditione, Karthaginiensium erat)
induxit exercitum, ut non petisse Saguntinos, sed rerum serie,
finitimis domitis gentibus, jungendoque, tractus ad id bellum
videri posset. Cartejam, urbem opulentam, caput gentis ejus,

