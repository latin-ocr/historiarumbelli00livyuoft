18 r. mvn LIBER xxx.

in futurum providentibus desiderium. Per totum tempus hiemis
quies inter labores, aut jam exhaustos, aut mox exhauriendo&
renovavit corpora animosque ad omnia de integro patienda. Vere
primo ad edictum convenere. Hannibal, quum recensuisset
omnium auxilia gentium, Gades profectus, Herculi vota exsolvit ;
novisque se obligat votis, si cetera prospera evenissent. Inde,
partiens curas simul in inferendum atquc arcendum bellum, ne,
dum ipse terrestri per Hispaniam Galliasque itinere Italiam
peteret, nuda apertaque Romanis Africa ab Sicilia esset, valido
praesidio firmare eam statuit. Pro eo supplementum ipse ex
Africa, maxime jaculatorum, levium armis, petiit3 ut Afri in
Hispania, in Africa Hispani, melior procul ab domo futurus
uterque miles, velut mutuis pignoribus obligati, stipendia facerent.
Tredecim millia octingentos quinquaginta pedites caetratos misit
in Africam, et funditores Baliares octingentos septuaginta ; equites,
mixtos ex multis gentibus, mille ducentos. Has copias partim
Karthagini praesidio esse, partim distribui per Africam, jubet.
simul conquisitoribus in civitates missis, quatuor millia conscripta
delectae juventutis, praesidium eosdem et obsides, duci Kartha-
ginem jubet.

XXII. Neque Hispaniam negligendam ratus, (atque ideo haud
minus, quod haud ignarus erat, circumitam ab Romanis eam
legatis ad sollicitandos principum animos) Hasdrubali fratri, viro
impigro, eam provinciam destinat, firmatque eum Africis maxime
praesidiis, peditum Afrorum undecim millibus octingentis quin-
quaginta, Liguribus trecentis, Baliaribus quingentis. ad haec
peditum auxilia additi equites LibyphoeniceS, mixtum Punicum
Afris genus, trecenti, et Numidae Maurique accolae Oceani ad
mille octingentos, et parva Ilergetum manus ex Hispania, ducenti
equites3 et, ne quid terrestris deesset auxilii genus, elephanti
quatuordecim. classis praeterea data ad tuendam maritimam
oram, (quia, qua parte belli vicerant, ea tum quoque rem ges-
turos Romanos, credi poterat) quinquaginta quinqueremes, quad-
riremes duae, triremes quinque ε sed aptae instructaeque remigio
triginta et duae quinqueremes erant, et triremes quinque. Ab
Gadibus Karthaginem ad hiberna exercitus rediit: atque, inde
profectus, praeter Etovissam urbem ad Iberum maritimamque
oram ducit. Ibi, fama est, in quiete visum ab eo juvenem divina
specie, qui se ab Jove diceret ducem in Italiam Hannibali missum 3
proinde sequeretur, neque usquam a se deflecteret oculos, Pavi-
dum primo, nusquam circumspicientem aut respicientem, seeu-
tum3 deinde, cura humani ingenii, quum, quidnam id esset,
quod respicere vetitus esset, agitaret animo, temperare oculis
nequivisse: tum vidisse, post sese serpentem mira magnitudine
cum ingenti arborum ac virgultorum strage ferri, ac post insequi
cum fragore coeli nimbum ; tum quae moles ea, quidve prodigii

