Τ. mvn mmm xxv. 169

Flaccus, C. Claudius Nero, M. J unius Silanus, P. Cornelius Sulla.
Comitiis perfectis, dictator magistratu abiit. Aedilis curulis fuit
eo anno cum M. Cornelio Cethego P. Cornelius Scipio, cui post
Africano fuit cognomen. huie petenti aedilitatem quum obsiste-
rent tribuni plebis, negantes rationem ejus habendam esse, quod
nondum ad petendum legitima aetas esset3 ‘⁶ Si me,'’ inquit,
‘⁶ omnes Quirites aedilem facere volunt, satis annorum habeo.”
Tanto inde favore ad suffragium ferendum in tribus discursum
est, ut tribuni repente incepto destiterint. Aedilitia largitio
haec fuit. Ludi Romani pro temporis illius copiis magnifice
facti, et diem unum instaurati, et congei olei in vicos singulos
dati. L. Villius Tappulus et M. Fundanius Fundulus, aediles
plebeii, aliquot matronas apud populum probri accusarunt ε quas-
dam ex iis damnatas in exsilium egerunt. Ludi plebeii per
biduum instaurati ; et J ovis epulum fuit ludorum causa.

III. Q. Fulvius Flaccus tertium, Ap. Claudius, consulatum
ineunt. Et praetores provincias sortiti sunt: P. Cornelius Sulla
urbanam et peregrinam, quae duorum ante sors fuerat 3 Cn. Ful-
vius Flaccus Apuliam, C. Claudius Nero Suessulam, M. Junius
Silanus Tuscos. Consulibus bellum cum Hannibale, et binae
legiones decretae ε alter a Q. Fabio, superioris anni consule, alter
a Fulvio Centumalo, acciperet. Praetorum‚ Fulvii Flacci, quae
Luceriae sub Aemilio praetore, Neronis Claudii, quae in Piceno
sub C. Terentio fuissent, legiones esscnt3 supplementum in eas
quisque scriberet sibi: M. Junio in Tuscos legiones urbanae
prioris anni datae. Ti. Sempronio Graccho et P. Sempronio
Tuditano imperium, provinciaeque Lucani et Galliae cum suis
exercitibus prorogatae ε item P. Lentulo, qua vetus provincia in
Sicilia esset3 M. Marcello Syracusae, et qua Hieronis regnum
filisset: T. Otacilio classis: Graecia M. Valerio: Sardinia Q.
Mucio Scaevolae: Hispaniae P. et Cn. Corneliis. Ad veteres
exercitus duae urbanae legiones a· consulibus scriptae, summaque
trium et viginti legionum eo anno effecta est. Deiectum consu-
lum M. Postumii Pyrgensis cum magno prope motu rerum
factum impediit. , Publicanus erat Postumius, qui multis annis
parem fraude avaritiaque neminem in civitate habuerat, praeter
T. Pomponium Vejentanum, quem, populantem temere agros in
Lucanis, ductu Hannonis priore anno ceperant Karthaginienses.
Hi, quia publicum periculum erat a vi tempestatis in iis, quae
portarentur ad exercitus, et ementiti erant falsa naufragia, et ea
ipsa, quae vera renunciaverant‚ fraude ipsorum facta erant, non
casu. in veteres quassasque naves paucis et parvi pretii rebus
impositis, quum mersissent eas in alto, exceptis in praeparatas
scaphas nautis, multiplices fuisse merces ementiebantur. Ea
fraus indicata M. Atilio praetori priore anno fuerat, ac per eum
ad senatum delata, nec tamen ullo senatusconsulto notata3 quia

n

