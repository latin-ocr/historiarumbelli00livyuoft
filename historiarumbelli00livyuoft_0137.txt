Τ. mvn mann xxlv. 133

naves conscendunt. Locros omnis multitudo abeunt. In Apulia
ne hiems quidem quieta inter Romanos atque Hannibalem erat.
Luceriae Sempronius consul, Hannibal haud procul Arpis hiber-
nabat. Inter eos levia proelia ex occasione, aut opportunitate
hujus aut illius partis, oriebantur ; meliorque eis Romanus, et in
dies cautior, tutiorque ab insidiis, fiebat.

IV. In Sicilia Romanis omnia mutaverat mors Hieronis, reg-
numque ad Hieronymum, nepotem ejus, translatum3 puerum
vixdum libert-atem, nedum dominationem, modice laturum.
Lacte id ingenium tutores atque amici ad praecipitandum in
omnia vitia acceperunt: quae ita futura cernens, Hiero ultima
senecta voluisse dicitur liberas Syracusas relinquere, ne sub domi-
natu puerili per ludibrium, bonis artibus partum firmatumque,
interiret regnum. Huic consilio ejus summa ope obstitere filiae,
nomen regium penes puerum futurum ratae, regimen rerum
omnium penes se virosque suos, Andranodorum et Zoippum:
nam ii tutorum primi relinquebantur. Non facile erat nonagesi-
mum jam agenti annum, circumsesso dies noctesque muliebribus
blanditiis, liberare animum, et convertere ad publicam privata
curam. Itaque tutores modo quindecim puero reliquit: quos
precatus cst moriens, ut fidem erga populum Romanum, quin-
quaginta annos ab se cultam, inviolatam servarent, juvenemque
suis potissimum vestigiis insistere vellent, disciplinaeque, in qua
edoctus esset. Haec mandata. Quum exspirasset, per tutores
testamento prolato, pueroque in concionem producto, (crat autem
quindecim tunc ferme annorum) paucis, qui per concionem ad
excitandos clamores dispositi erant, approbantibus testamentum,
ceteris, velut patre amisso, in orba civitate omnia timentibus,
funus fit regium, magis amore civium et caritate, quam cura
suorum, celebre. Deinde ceteros tutores submovet Andranodorus,
juvenem jam esse dictitans Hieronymum, ac regni potentem;
deponendoque tutelam ipse, quae cum pluribus communis erat,
in se unum omnium vires convertit.

V. Vix quidem ulli bono moderatoque regi facilis erat favor
apud Syracusanos, succedenti tantae caritati Hieronis. verum
enim vero Hieronymus, velut suis vitiis desiderabilem efficere
vellet avum, primo statim conspectu, omnia quam disparia essent,
ostendit. nam, qui per tot annos Hieronem, filiumque ejus Gelo-
nem, nec vestis habitu, nec alio ullo insigni, differentes a ceteris
civibus vidissent, conspexere purpuram, ae diadema, ac satellites
armatos ; quadrigisque etiam alborum equorum interdum ex regia
procedentem, more Dionysii tyranni. Hunc tam superbum
apparatum habitumque convenientes sequebantur contemptus
omnium hominum, superbae aures, contumeliosa dicta, rari aditus,
non alienis modo, sed tutoribus etiam, libidines novae, inhumana
crudelitas. Itaque tantus omnes terror invaserat, ut quidam ex

