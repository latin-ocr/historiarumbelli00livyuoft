152 T. mvn LIBER xxw.

pacis fidem ruptam esse dicerent3 nec belli defuturam unquam
causam, nisi Hippocrates atque Epicydes non ab Syracusis modo,
sed tota procu] Sicilia, ablegarentur. Epicydes, nc aut reus
criminis absentis fratris praesens esset, aut deesset pro parte sua
concitando bello, profectus et ipse in Leontinos, quia satis eos
adversus populum Romanum concitatos cernebat, avertere etiam
ab Syracusis coepit: nam ita eos pacem pepigisse cum Romanis,
ut, quicunque populi sub regibus fuissent, et suae ditionis essent ;
nec jam libertate contentos esse, nisi etiam regnent ac dominentur.
Renunciandum igitur eis esse, Leontinos quoque aequum censere
liberos esse3 vel quod in solo urbis suae tyrannus ceciderit, vel
quod ibi primum conclamatum ad libertatem, relictisque regiis
ducibus Syracusas sit concursum. Itaque aut eximendum id de
foedere esse, aut legem eam foederis non accipiendam. Facile
multitudini persuasum3 legatisque Syracusanorum, et de caede
stationis Romanae querentibus, et Hippocratem atque Epicydem
abire seu Locros seu quo alio mallent, dummodo Sicilia cederent,
jubentibus, ferociter responsum est ε Neque mandasse sese Syra-
cusanis, ut pacem pro se cum Romanis facerent: neque teneri
alienis foederibus. Haec ad Romanos Syracusani detulerunt,
abnuentes, Leontinos in sua potestate esse. itaque integro secum
foedere bellum Romanos cum iis gesturos. neque sese defuturos
ei bello 3 ita ut, in potestatem redacti, suae rursus ditionis essent,
sicut pax convenisset.

XXX. Marcellus, cum omni exercitu profectus in Leontinos,
Appio quoque accito, ut altera parte aggrederetur, tanto ardore
militum est usus ab ira inter conditiones pacis interfectae stationis,
ut primo impetu urbem expugnarent. Hippocrates atque Epi-
cydes, postquam capi muros refringique portas videre, in arcem
sese cum paucis recepere. inde clam nocte Herbessum perfugiunt.
Syracusanis, octo millium armatorum agmine profectis domo, ad
Mylam flumen nuncius occurrit, captam urbem esse 3 cetera falsa
mixta veris ferens, caedem promiscuam militum atque oppidano—
rum factam, nec quenquam puberem arbitrari superesse ι direp-
tam urbem z bona locupletium donata. Ad nuncium tam atrocem
constitit agmen z concitatisque omnibus duces, (erant autem Sosis
ac Dinomenes) quid agerent, consultabant. Tcrroris speciem
haud vanam mendacio praebuerant verberati ac securi percussi
transfugae ad duo millia hominum. ceterum Leontinorum mili-
tumque aliorum nemo, post captam urbem, violatus fuerat :
suaque omnia eis, nisi quae primus tumultus captae urbis
absumpserat, restituebantur. Nec, ut Leontinos irent, proditos
ad caedem commilitones querentes, perpelli potuere, nec ut eodem
loco certiorem nuncium exspectarent. Quum ad defectionem
inclinatos animos cernerent praetores, sed eum motum haud diu—
turnum fore, si duces amentiae sublati essent 3 exercitum ducunt

