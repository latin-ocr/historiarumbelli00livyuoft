Τ. mvn mmm xxm. 107

ΧΧ. Casilinum oppidum redditum Campanis est, firmatum
septingentorum militum de exercitu Hannibalis praesidi03 ne,
ubi Poenus inde abscessisset, Romani oppugnarent. Praenestinis
militibus senatus Romanus duplex stipendium, et quinquennii
militiae vacationem, decrevit. civitate quum donarentur ob virtu-
tem, non mutaverunt. Perusinorum casus obscurior fama est-3
quia nec ipsorum monumento ullo est illustratus, nec decreto
Romanorum. Eodem tempore Petelinos, qui uni ex Bruttiis
manserant in amicitia Romana, non Karthaginienses modo, qui
regionem obtinebant, sed Bruttii quoque ceteri, ob separata ab
se consilia, oppugnabant. Quibus quum obsistere malis nequi-
rent Petelini, legatos Romam ad praesidium petendum miserunt.
quorum preces lacrimaeque (in questus enim flebiles, quum
sibimet ipsi consulere jussi sunt, sese in vestibulo curiae profu-
derunt) ingentem misericordiam Patribus ac populo moverunt.
consultique iterum a Μ.’ Pomponio praetore, Patres, circum-
spectis omnibus imperii viribus, fateri coacti nihil jam longinquis
sociis in se praesidii csse, redire domum, fideque ad ultimum
expleta consulere sibimet ipsos in reliquum, praesenti fortuna,
jusserunt. Haec postquam renunciata legatio Petelinis cst,
tantus repente moeror pavorque senatum eorum cepit, ut pars
profugiendi, qua quisque posset, ac deserendae urbis, auctores
essent ; pars, quando deserti a veteribus sociis esseut, adjungendi
se ceteris Bruttiis, ac per eos dedendi Hannibali. Vicit tamen
ea pars, quae nihil raptim nec temere agendum, consulendumque
de integro, censuit. Relata postero die per minorem trepida—
tionem re, tenuerunt optimates, ut, convectis omnibus ex agris,
urbem ac muros firmarent.

XXI. Per idem fere tempus literae cx Sicilia Sardiniaque
Romam allatae. Priores ex Sicilia Τ. Otacilii propraetoris in
senatu recitatae sunt : L. Furium praetorem cum classe ex Africa
Lilybaeum venisse ; ipsum, graviter saucium, in discrimine ultimo
vitae esse. militi et navalibus sociis neque stipendium, neque
frumentum, ad diem dari3 neque, unde detur, esse. magnopere
suadere, ut quamprimum ea mittantur3 sibique, si ita videatur,
ex novis praetoribus successorem mittant. Eademque ferme de
stipendio frumentoque ab A. Cornelio Mammula propraetore ex
Sardinia scripta. Responsum utrisque, non esse, unde mittere-
tur: jussique ipsi classibus atque exercitibus suis consulere. T.
Otacilius, ad unicum subsidium populi Romani, Hieronem, lega-
tos quum misisset, in stipendium quanti argenti opus fuit, et sex
mensium frumentum, accepit. Cornelio in Sardinia civitates
sociae benigne contulerunt. Et Romae quoque, propter penu-
riam argenti, triumviri mensarii rogatione M. Minucii, tribuni
plebis, facti, L. Aemilius Papus, qui consul censorque fuerat, et
M. Atilius Regulus, qui bis consul fuerat, et L. Scribonius Libo,

