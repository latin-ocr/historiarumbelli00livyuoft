30 Τ. mvn LIBER XXI.

sitan decuit, cum foederum ruptore duce ac populo deos ipsos,
sine ulla humana ope, committere ac profligare bellum3 nos,
qui secundum deos violati sumus, commissum ac profligatum
conficere.

XLI. “ Non vereor, ne quis me hoc vestri adhortandi causa
magnifice loqui existimet, ipsum aliter animo affectum esse.
Licuit in Hispaniam, provinciam meam, quo jam profectus eram,
cum exercitu ire meo ; ubi et fratrem consilii participem ac peri-
culi socium haberem, et Hasdrubalem potius, quam Hannibalem,
hostem, et minorem haud dubie molem belli: tamen, quum
praeterveherer navibus Galliae oram, ad famam hujus hostis in
terram egressuS‚ praemisso equitatu, ad Rhodanum movi castra.
Equestri proelio, qua parte copiarum conserendi manum fortuna
data est, hostem fudi ε peditum agmen, quod in modum fugientium
raptim agebatur, quia assequi terra non poteram, regressus ad
naves, quanta maxima eeleritate potui, tanto maris terrarumque
circuitu, in radicibus Alpium obvius fui. Huic timendo hosti
utrum, quum declinarem certamen, improvisus incidisse videor,
an occurrere in vestigiis ejus? lacessere ac trahere ad decernen-
dum? Experiri juvat, utrum alios repente Karthaginienses per
viginti annos terra ediderit, an iidem sint, qui ad Aegates pug-
naverunt insulas, et quos ab Eryce, duodevicenis denariis aesti-
matos, emisisti33 et, utrum Hannibal hic sit aemulus itinerum
Herculis, ut ipse fert, an vectigalis stipendiariusque et servus
populi Romani a patre relictus: quem nisi Saguntinum scelus
agitaret, respiceret profecto, si non patriam victam, domum certe
patremque, et foedera Hamilcaris scripta manu. (1111, jussus a
consule nostro, praesidium deduxit ab Eryce : qui graves imposi-
tas victis Karthaginiensibus leges fremens moerensque accepit:
qui decedere Sicilia, qui stipendium populo Romano dare pactus
est. Itaque vos ego, milites, non eo solum animo, quo adversus
alios hostes soletis, pugnare velim 3 sed cum indignatione quadam
atque ira, velut si servos videatis vestros arma repente contra vos
ferentes. Licuit ad Erycem clausos, ultimo supplicio humanorum,
fame interficere: licuit victricem classem 111 Africam trajicere,
atque intra paucos dies sine ullo certamine Karthaginem delere.
Veniam dedimus precantibus: emisimus ex obsidione: pacem
cum victis fecimus: tutelae deinde nostrae duximus, quum
Africo bello urgerentur. Pro his impertitis, furiosum juvenem
sequentes, oppugnatum patriam nostram veniunt. Atque utinam
pro decore tantum hoc vobis, et non pro salute, esset certamen.
non de possessione Siciliae ac Sardiniae, de quibus quondam
agebatur, sed pro Italia, vobis est pugnandum : nec est alius ab
tergo exercitus, qui, nisi nos vincimus, hosti obsistat ; nec Alpes
aliae sunt, quas dum superant, comparari nova possint praesidia.
hic est obstandum, milites, velut si ante Romana moenia pugne-

