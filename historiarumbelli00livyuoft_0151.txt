τ. mvn mann xxw. 147

non insidentem equo, relinquere tyrannidem, dixerit, debere.
Facile esse momento, quo quis velit, cedere possessione magnae
fortunae : facere et parare eam difficile atque arduum esse.
Paulum sumeret spatii ad consultandum ab legatis. eo uteretur
ad arcessendos ex Leontinis milites: quibus si pecuniam regiam
pollicitus esset, omnia in potestate ejus futura. Haec muliebria
consilia Andranodorus neque tota aspernatus est, neque extemplo
accepit: tutiorem ad opes affectandas ratus esse viam, si in prae-
sentia tempori cessisset. Itaque legatos renunciare jussit, futurum
se in senatus ac populi potestate. Postero die luce prima,
patefactis Insulae portis, in forum Achradinae venit. ibi in aram
Concordiae, ex qua pridie Polyaenus concionatus erat, escendit ε
orationemque eam orsus est, qua primum cunctationis suae
veniam petivit. Se enim clausas habuisse portas, non separantem
suas res a publicis, sed, strictis semel gladiis, timentem, qui finis
caedibus esset futurus : utrum, quod satis libertati foret, contenti
nece tyranni essent, an, quicunque aut propinquitate, aut affini-
tate, aut aliquibus ministeriis, regiam contigissent, alienae culpae
rei trucidarentur. Postquam animadvertit eos, qui liberassent
patriam, servare etiam liberatam velle, atque undique consuli in
medium3 non dubitasse, quin et corpus suum, et cetera omnia,
quae suae fidei tutelaeque essent, quoniam eum, qui mandasset,
suus furor absumpsisset, patriae restitueret. Conversus deinde
ad interfectores tyranni, ac nomine appellans Theodotum ac
Sosim ; ‘⁶ Facinus,” inquit, “ memorabile fecistis. Sed mihi
credite, inchoata vestra gloria, nondum perfecta, est : periculum-
que ingens manet, nisi paci et concordiae consulitis, ne libera
efferatur respublica.''

XXIII. Post hanc orationem claves portarum pecuniaeque
regiae ante pedes eorum posuit. atque illo quidem die, dimissi ex
concione laeti, circa omnia fana deum supplicaverunt cum con-
jugibus ac liberis ; postero die comitia praetoribus creandis habita.
Oreatus in primis Andranodorus; ceteri magna ex parte inter-
fectores tyramii. duos etiam absentes, Sopatrum ac Dinomenem,
fecerunt. Qui, auditis, quae Syracusis acta erant, pecuniam
regiam, quae in Leontinis erat, Syracusas devectam, quaestoribus,
ad id ipsum creatis, tradiderunt: et ea, quae in Insula crat et
Achradina, tradita est; murique ea pars, quae ab cetera urbe
nimis firmo munimento intersepiebat Insulam, consensu omnium
dejecta est. secutae et ceterae res hanc inclinationem animorum
ad libertatem. Hippocrates atque Epicydes, audita morte tyranni, .
quam Hippocrates etiam nuncio interfecto celare voluerat, deserti
a militibus, quia id tutissimum ex praesentibus videbatur, Syra-
cusas rcdiere. ubi, ne suspecti obversarentur tanquam novandi
res aliquam occasionem quaerentes, praetores primum, dein per

