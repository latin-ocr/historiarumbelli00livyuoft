·r. mvn LIBER xxw. 155

extra portam Hippocrates atque Epicydes obviam cum suis pro-
cesserunt. Romanus orator, non bellum se Syracusanis, sed
opem auxfliumque, afferre, ait ; et eis, qui, ex media caede elapsi,
perfugerint ad se, et eis, qui, metu oppressi, foediorem non exsilio
solum, sed etiam morte, servitutem patiantur : nec caedem nefan-
dam sociorum inultam Romanos passuros. Itaque, si eis, qui ad
se perfugerant, tutus in patriam reditus pateret, caedis auctores
dedantur, et libertas legesque Syracusanis restituantur, nihil
armis opus esse: si ea non fiant, quicunque in mora sit, bello
persecuturos. Ad ea Epicydes, si qua ad se mandata haberent,
responsum eis, ait, se daturos fuisse: quum in eorum, ad quos
venerint, manu res Syracusana esset, tum reverterentur. Si bello
lacessant, ipsa re intellecturos, nequaquam idem esse Syracusas
ac Leontinos oppugnare. Ita legatis relictis, portas clausit. Inde
terra marique simul coeptae oppugnari Syracusae: terra ab
Hexapylo, mari ab Achradina, cujus munis fluctu alluitur. et,
quia, sicut Leontinos terrore ac pn'mo impetu ceperant, non
diffidebant, vastam disjectamque spatio urbem parte aliqua se
invasuros, omnem apparatum oppugnandarum urbium muris
admoverunt.

XXXIV. Et habuisset, tanto impetu coepta, res fortunam,
nisi unus homo Syracusis ea tempestate fuisset. Archimedes is
erat, unicus spectator coeli siderumque ; mirabilior tamen inventor
ac machinator bellicorum tormentorum operumque, quibus ea,
quae hostes ingenti mole agerent, ipse perlevi momento ludifi—
caretur. Murum, per inaequales ductum colles, (pleraque alta
et difficilia aditu, submissa quaedam, et quae planis vallibus adiri
possent) ut cuique aptum visum est loco, ita omni genere tor-
mentorum instruxit. Achradinae murum, qui, ut ante dictum
est, mari alluitur, ex quinqueremibus Marcellus oppugnabat. Ex
ceteris navibus sagittarii funditoresque, et velites ctiam, quorum
telum inhabile ad remittendum imperitis est, vix quenquam sine
vulnere consistere in muro patiebantur. Hi, quia spatio missili-
bus opus est, procul muro tenebant naves. junctae aliae binae ad
quinqueremes, demptis interioribus remis, ut latus lateri appli-
caretur, quum exteriore ordine remorum velut naves agerentur,
turres contabulatas machinamentaque alia quatiendis muris
portabant. Adversus hunc navalem apparatum Archimedes
variae magnitudinis tormenta in muris disposuit. in eas, quae
procul erant, naves saxa ingenti pondere emittebat3 propiores
levioribus, eoque magis crebris, petebat telis: postremo, ut sui
vulnere intacti tela in hostem ingererent, murum ab imo ad sum-
mum crebris cubitalibus fere cavis aperuit3 per quae cava pars
sagittis, pars scorpionibus modicis, ex occulto petebant hostem.
Quae propius quaedam subibant naves, quo interiores ictibus
tormentorum essent,—in eas tollenone super murum eminente

